באדיבות 'אוצר הספרים היהודי השיתופי'
(במצב מקוון אפשר ללחוץ <a href="https://wiki.jewishbooks.org.il/mediawiki/wiki/%D7%94%D7%A4%D7%9C%D7%90%D7%94_%D7%A9%D7%91%D7%A2%D7%A8%D7%9B%D7%99%D7%9F">כאן</a> ולתקן את הדף המקורי או להוסיף הערת שוליים)
<h1>הפלאה שבערכין</h1>

<h2>הסכמה</h2>
<b>הסכמת</b> כבוד אדונינו מורינו ורבינו הרב הגאון הגדול המפורסם שלשלת היוחסין כש"ת מוהר"ר <b>זלמן טיקטין</b> נ"י אב"ד ור"מ דפה ק"ק והמדינה יע"א, בן לאותו צדיק התייר הגדול מרנא ורבנא גאון ישראל המנוח מוהר"ר אברהם טיקטין זצוק"ל האב"ד ור"מ דפה ק"ק ברעסלויא והמדינה יע"א.
<b>נגש</b> הכהן אל הקודש להקטיר קטרת סמים על מזבח הדפוס, ה"ה כבוד ידידי הרבני החריף ושנון כליל המדע מוהר"ר <b>רפאל וואלף הכהן גינסבערג</b> נ"י מיקירי ונכבדי קהלתינו הרמה יע"א ובידו מור דרור וקנמון. אבקת רוכל הגדול. <b>ספר הפלאה</b> <b>שבערכין</b> מהגאון האמתי מאור הגולה מוהר"ר <b>ישעיהו בערלין</b> זצוק"ל שהי' אב"ד ור"מ פה והמדינה, ודבר שפתים אך למותר לפאר את יקר ערך ספר הנחמד הזה, כי ספרי הגאון זצוק"ל הנם בכל גבול ישראל לעינים, להאיר נתיבות מים עזים ים התלמוד, מי הוא אשר ירקח כמוהו, לפניו נגלו כל מצפוני הש"ס בבלי וירושלמי, גלי דרועי' ונפל נהורא בבי מדרשא, אמינא לפעלא טבא החכם השלם הנ"ל יישר כחו וחילו, יהי אלהיו עמו לבצע מעשיהו, ישלם ה' פעלו, ויהי' משכורתו מאת עדת ישראל כי יקנו הספר היקר הזה במחיר כסף מלא ורב תודות, וחלילה לשום איש להדפיסו שנית והרי זה נכסי כהן ואסור לזרים בלתי רשות מתלמיד ותיק הנ"ל, דברי המדבר לכבוד התורה הקדושה,
פה ברעסלויא ט"ו כסלו תקצ"א לפ"ק,
<b>זלמן</b> בהגאון מוהר"ר <b>אברהם</b> זצוק"ל.
<h2>הקדמת המחבר</h2>
<b>רבינו נתן</b> בעל הערוך היה משבט יהודה ממשפחת התפוחים והיה שנת ד' אלפים תשצ"ח כנזכר בערך עד זומם. והוא תלמיד רבינו חננאל ורבינו משה הדרשן. וחבירו רבינו גרשון מאור הגולה. ורש"י שאיל שאילתא מהרב הערוך. כמ"ש בספר אגודה דף קע"ב ד"ה רוקח וכו' ובנימין זאב סי' רל"ג. וחבר רבינו בעל הערוך תשובות וזכרם לפעמים הפוסקים ומהם המרדכי פרק שלשה שאכלו והיתה מנוחתו שנת תתס"ו מצאתי בספר שם הגדולים מהחכם ר' יוסף דוד אזולאי.
<b>אלו הן ספר הערוך שנדפסו עד היום</b>
<b>א</b> האחד ערוך זה אשר הגהתי ותקנתי: והוא נדפס שנת תט"ו לפ"ק עם המוסף באמשטרדם
<b>ב</b> עוד שנ"ט לפ"ק בלתי מוסף עם הגהות הבחור ר' שמואל הארקוולעי. בבסיליאה
<b>ג</b> עוד תי"ג לפ"ק בלתי מוסף. בוויניציאה
<b>ד</b> עוד אחד והוא הקדמון לכלם נדפס רע"ז בכתב אשורית (ולא נזכר בשפתי ישנים מפני יוקר מציאתו לא בא לפניו) נדפס מבני שונצינ"ו במדינת איטליא. וניתן לי במתנה מהרבני מוה' בנימין פרענקל.
<b>ה</b> עוד בא לידי ערוך נדפס בכתב מרובע. אבל השער הראשון חסר ומפני כן לא יכולתי למידע באיזה עיר שנדפס. והוא בלתי מראה מקומות ובלתי המוסף. ובסוף הספר חתם בעל ההגה"ה ישעיה בן כמר"ר אלעזר פרנס ז"ל מבני הגרשוני. גם כתב בסוף הספר אלו הם הטעיות אשר מצאתי בהעתק הערוך אשר היה לפני הנדפס בעיר פיזר"ו בשנת רע"ו. אשר המגיה אותו לא דק להבין כוונת הענין עכ"ל.
שמא גרים. אקרא וקול ארים. שם החיבור <b>הפלאה שבערכין</b> בהיות כי הערוך הזה אשר שמתי בס"ד עין עיוני עליו מובדל. עד כי הפליא והגדיל. ומופלא ומפורש הוא במעיין ובאר. מכל דפוסי השאר. הן בדמיון ההגהות. אשר הגהתי ומצאתי נפלאות והן בכמה אקונים. בעניינים שונים. והרבה חידושי דינים. אשר הצבתי לבדנה. ואקוד ואברך. להשם המבורך. כי מפיו נתן הַשְכֵל להעמידני על האמת ולכוון דעת רבינו הערוך. ואחריו הייתי כרוך. כצייד יחרוך עיין עירובין נ"ד: ע"ז י"ט במלתא דבר ששת כי אתא רב דימי משל לצייד צפרין וכו' מתקיימת בידו ולא הייתי ירא ולבב רך. ולא חזרתי מעורכי מלחמה וקרב לערוך. להצילו מכמה השגות שהשיגו הראשונים והאחרונים בכלל ובפרט ברוך. וסימנא מילתא כי הגימטריא של הפלאה שבערכין ומספר אותותיהם שנים עשר עולים כמנין <small>ישעיהו בהגאון רבי יהודא ליב ז"ל</small> מכוון לא נגרע ולא יותר. והשם הטוב אשר יכרעו לו כל ברך. ידריכנו על האמת באמתת הדרך ותפלתי בפה רך היות התורה מחזרת על אכסניא ויוצאי ירך:
<h2>אארא</h2>
<b>אות אארא</b> בכל המקומות איתא <b>אוירא</b>.
<h2>אב</h2>
אות <b>אב</b> הרואה בסוגיא דכתובות מ"ו: יראה כי הילפותא של והיתה מייתי שם למילף דשטר וביאה ישנו ג"כ ביד אביה לקדשה ולמוסרה על כרחה מדכתיב והיתה איתקוש הויות להדדי מה כסף ביד אביה אף שטר וביאה וכו' ע"ש וגם בפי' רש"י, אבל גבי כסף ילפינן לה מדכתיב ויצאה חנם אין כסף ודרשינן אין כסף לאדון זה וכו' ע"ש, וע"כ נראה דטעות הדפוס איתרמ' הכא וצ"ל <b>מדכתיב ויצאה.</b>
<h2>אבדן</h2>
אות <b>אבדן</b> בגמ' דברכות כ"ז: וביבמות (כ"ה:) [ק"ה:] כתבו תוס' בשם ירושלמי אבא יודן, ואבדן לשנא קלילא.
<h2>אבולאי</h2>
אות <b>אבולאי</b> דמחזיא בעירובין פ' מבוי כו' לפנינו בדף כ"ב. לא נמצא ובלתי ספק גירסת רבינו הי' גם בסוגיא זו הא דעולא הני אבולי דמחוזא וע"ש.
<h2>אבזקת</h2>
אות <b>אבזקת</b> פי' אבזקת תולעת ע"כ, וז"ל תוס' אבזקת במילתא דמלכא אית דגרסי במולתא פי' היינו פרדות כמו (עירובין נו) מולאות של בירי בטלי כסף או בטלי זהב כלומר פרדות אדומות או לבנות ואין נראה לר"י דבלשון ארמי לא קרי להו אלא כודנייתא עכ"ל, והנה היש מפרשים שבערוך ס"ל דהאי גברא סיפר באותו לשון שהשתמש בו רב דימא אמר רב חנינא מולאות של בית רבי (בשבת נ"ב.) וגם בערוך לקמן בערך מליאות דהן כודנייתא [ודע דהש"ס שלפני דפוס פ"פ דמיין איתא בלשון תוס' כמו שהעתקתי למעלה ושם כתבתי על הגליון שטעות בציון (עירובין נ"ו). כי שם בעירובין הני מולייתא דבי בירי והמכוון שם אמעלות ומורדות ע"ש ולכך נראה דצ"ל כך כמו (שבת נ"ב. מולאות של בית רבי], וז"ל רש"י בטלי כסף, כלי פשתן: וקטלוהו. לפי שאין עש אוכל כלי פשתן, ובחולין פ"ה: אי' ר' חייא נפל יאניבא בכיתני פירש"י תולעת האוכלת פשתן. וצא"ל דבכלים העשוין מפשתן שאני, וזה שדייק רש"י שאין עש אוכל כלי פשתן אבל בחולין מיירי בפשתן גופי' וכגי' רבינו מבואר יותר לקמן ערך טליא.
<h2>אבזר</h2>
אות <b>אבזר</b> במוסף, עולה וכל חבירתה וגרסינן אינהו וכל אברזייו ע"כ אמת שכך איתא בדפוס שלפני ג"כ אכן המעיין ברש"י בסנהדרין ע"ד: ד"ה אבזרייהו לו"ד אפרט"נמנט ודוגמתו במנחות עולה וכל אביזרהא הרי שהי' לפני רש"י כגירסת רבינו, וכן במ"ש המוסף וגרסי' אינהו וכל אברזייו, וכ"כ לקמן בערכו, אכן לפנינו איתא בסנהדרין אבזרהא כגי' רבינו.
<h2>אבטליות</h2>
אות <b>אבטליות</b> כו' כגון שולנמית ופטורי, נמר ונמורי איתא לפנינו.
<h2>אביי</h2>
אות <b>אביי</b> רב אבא אמר שאלתי את סומכוס ע"כ. ודע דמצאתי עוד נזכר רב אבא בברייתא דחולין פ"ד א"ר אבא זה אחד מן הדברים וכו' והיא תוספתא פ"א דביצה.
<b>עוד שם אבל שמואל</b> ודאי כיון דהוא רישא דאמוראי ליקרי' ע"כ. ע' ב"מ פ"ה: דהוה טרח רבינו הקדוש למיסמכי' לשמואל ולא הוי מסתייעא מילתא כו' ע"ש.
<b>עוד שם דאביי נחמני</b> שמו ומפרשי בכמה דוכתי מגמרא ע"כ. שבת ל"ג. ע"ד. כתובות ס"ה. הוריות י"ד. פסחים קי"ב: ע"ז נ"ח. נדרים נ"ד: מעילה ך: גיטין ל"ד: ע' קונטרס:
<b>עוד שם אבל רב</b> שכתבת לא רב שמו אלא <b>אבא</b> שמו ומפורש בכמה מקומות כו' ע"ש ז"ל תוס' בחולין ל"ח. ד"ה איצטריך לי' לאבא, פי' רש"י דשמואל הוה קרי לרב הכי בלשון כבוד, ובערוך פי' שכך שמו ורב היו קורין אותו על שם חשיבתו כמו דבכל דוכתי הוו קרו לי' רבי לרבי יהודא הנשיא, ושמואל שהי' חבירו הי' קורהו בשמו כו' מיהו על רב המנונא דאמר ביומא פ"ז. קאזיל אבא למיקטל גברא, קשה שהי' תלמידו וקורהו בשמו ואמר בחלק ק'. מפני מה נענש גחזי שקרא לרבו בשמו, ולפי' הקונטרס דאבא לשון חשיבות ניחא עכ"ל.
<b>ולכאורה</b> י"ל דבלתי ספק מודה הערוך דאבא לשון חשיבות הוא כמו אבי אבי רכב ישראל בלשון עברי אבי ובלשון תרגום אבא מורין על הגדולה, ושפיר אמר רב המנונא אבא [והגע בעצמך מי שיש לו אב ששמו אבא היאסר לו לקרות אבא] גם ששמו כך הואיל והשם אבא יורה ג"כ על גדולתו רשאי לקרותו משא"כ גחזי שאמר אלישע שאינו סובל כי אם שם האיש שפיר נענש שקרא לרבו בשמו: וז"ל רש"י בשבת נ"ג. אי הכי אמר אבא, חבירי כמו אברך אבא למלכא (בראשי' מ"א), וז"ל הרשב"ם בב"ב נ"ב. אבא כך היה שמו כו' אבא אריכא כו' ואמרינן בנדה (ך"ז:) [כד:] רב ארוך בדורו הי', והאי דקרו לי' רב כמו שקורין לרבי יהודה הנשיא רבי בארץ ישראל קרו לי' נמי בבבל רב וכן מצאתי בספר ערוך המובא מרומא, עכ"ל, ובביצה ך"ט ב' דריש רבא בר רב הונא זוטרא כו' אמר להו רב נחמן פוקו ואמרו לי' לאבא כו' פי' רש"י לאבא לחבירי. <b>ודע</b> דבפסחים מ'. אמר רבה בעל נפש כו' אמר רב נחמן מאן ציית לי' לאבא וכו' כתב רש"י ד"ה לאבא רבה הכי קרו לי' לשון רבנות, אבל בפסחים פ'. לא פי' רש"י כלום, ברכות מ"ז. ז"ל רש"י ד"ה אלו וכו' שמואל הי' קורא לרב אבא, לכבודו, וביבמות נ"ז: אמר שמואל ומודה לי אבא כו' ז"ל רש"י משום דקשיש מיני' קרי לי' אבא כמו נשיאי ורבי, וכתבו תוס' בזה"ל אמר שמואל ומודה לי אבא לא כמו שפי' בקונטרס לשון חשיבות אלא כך הי' שמו של רב כדפי' בערוך בערך אבא (צ"ל אביי) כדאי' בברכות מ"ז. אילו מייתו ארדיליא וגוזליא לאבא, ורב כהנא דאמר בברכות ס"ב. דמי פומא דאבא כדלא טעים תבשילא, ובראשית הגז (דף קל"ז:) נמי אמר מאן ריש סידרא בבבל אבא אריכא וקצת קשיא על רב כהנא שהי' תלמידו של רב היאך הי' קורא לרב בשמו ושמא משום דרב כהנא תלמיד חבר דר' הוה וכו' עכ"ל תוס' שם. <b>ומעתה</b> י"ל [לפי קבלת רבינו הערוך שהי' רב בשמו אבא] דרב המנונא ג"כ הי' תלמיד חבר דרב ולכך אמר ביומא פ"ז. קא אזיל אבא למיקטל גברא ויתיישב קושיית תוס' בחולין ל"ח. שהבאתי לעיל ולא קשה על רבינו, בתענית ד': אמר רב וכו' אמר להו שמואל פוקו ואמרו לי' לאבא וכו' פי' רש"י לאבא לחבירי, בחולין מ"ה: ז"ל רש"י ד"ה אבא רב הכי הוה קרי לי' שמואל דרב הוה עדיף מיני' אני שמעתי אבא ואית דגרסי אבא חבירי עכ"ל, ובכתובות ק"ז. אמר שמואל מודה לי אבא לא פי' רש"י כלום, בעירובין ע"ח. דקאמר שמואל ולא ידע אבא טעמא דמילתא וכו' לא פי' רש"י כלום.
עוד שם, דאמר רב נחמן דציית לי' לאבא כו'. פסחים דף מ'. ורש"י פי' דקרו לרבה הכי על שם חשיבותו, ע"ש דאזיל לשיטתי' כמו שכתבתי לעיל.
<h2>אבל-א</h2>
אות <b>אבל</b> אמר להון אבל בעירובין דף למ"ד: עכ"ל, ורש"י דהכא כתב אבל אמת ע"כ, אכן לקמן בעירובין דף ל"ח. ד"ה אבל פי' רש"י אמת כמו אבל שרה אשתך ומתרגם קושטא ע"כ.
<h2>אבל-ד</h2>
אות <b>אבל אובלא</b> דקצרי בשבת כו' ובסנהדרין כו' ובגמ' דג' מלכים כו' ע"ש ודע דבכל ג' מקומות הללו איתא לפנינו בגמ' וברש"י אוכלא בכ"ף.
<h2>אבלא</h2>
אות <b>אבלא</b> אמר רב חסדא ע"ש כי אובלא לדנא ע"כ בגמ' דידן אי' <b>אכלי</b> פי' רש"י כמגופה שאינה דומה לחבית, כ"ח: עמ"ש בס"ד לקמן בערך בלן ב'.
<h2>אבלוסמוס</h2>
אות <b>אבלוסמוס</b>, במוסף, בנוסחאות דידן וכו' בחגיגה כ"ו: לא שנו אלא בכלי אכסלגים הבאין ממדינת הים כו' וז"ל ל"ש וכו' אלא בכלי אכסליגים וכו' וז"ל תוס' ד"ה בכלי אכסלגים יתכן לפרש שהוא שם העיר וחשובין כלים הבאין משם, וקשה דהכא משמע דשל עץ היו והתם בזבחים פרק דם חטאת (דף צ"ד.) משמע שהיו של עור כדפי' רש"י וכו', וז"ל תוס' מנחות צ"ז. כלי אכסלגים שם מקום דבפרק דם חטאת (דף צ"ד.) מייתי לה גבי עורות. ודברי תוס' הנזכרים צריכין ביאור, אמנם עפ"י גירסת רבינו בלא"ה לק"מ, ונאמן הרב המוסיף בעדותו כי גם לשון רבינו מכוון דגרס בחגיגה כ"ו: ובמנחות צ"ו: אכסלגים, עין לקמן בערכו: ולפי מ"ש תוס' שם העיר וכו' קצת קשה הבאין ממדינת הים וצריך ביאור.
<h2>אבן מסמא</h2>
אות <b>אבן</b> מסמא כו' ובריש גמרא דאמר רבי עקיבא בשבת פ"ב: וכו' ע"כ. עי' היטיב בתוס' דשבת ד"ה באבן וכו'.
<h2>אבס</h2>
אות <b>אבס</b> אין אובסין את הגמל בשבת כו' פי' מפטמין כו' ע"כ, במשנה אין אובסין את הגמל, גמר' מאי אין אובסין אמר ר"י אין עושין לה אבוס בתוך מעי' [פי' רש"י אין אובסין מאכילין אותו הרבה על כרחו ותוחבין לו בגרונו ולשון אובסין עושין לה אבוס בתוך מעי'] וז"ל תוס' והא דאמרינן בעירובין כ': גמל שראשו ורובו מבפנים אובסין אותו מבפנים הך אביסה לאו היינו אביסה ממש דהא אמרינן הכא אין אובסין כו' וההיא אביסה היינו הלעטה וכן פי' רבינו שמואל עכ"ל, והגמ' מפרש אהא דמלעיטין לגמל דקתני במשנה היינו למקום שיכולה להחזיר, לפ"ז מה שפירש הערוך צ"ע דוודאי שרי לפטם ולהאכילה הרבה רק שלא יעשה אבוס בתוך מיעי', לכך נ"ל דחסר כאן וצ"ל גמל שראשו ורובו מבפנים אובסין אותה, בעירובין ך': פי' אובסין מפטמין כדכתיב וברבורים אבוסים והוא שמאכילין את הגמל הרבה, ומאיר לנו בזה הפי' דמה שמתיר בעירובין היינו דרך מפטמין ומצינו דקרי כך כדכתיב וברבורים אבוסים, משא"כ לפי' תוס' ורבינו שמואל קשה דאם נתכוון בעירובין להלעטה היכן מצינו שנקרא להלעטה אביסה אדרבא הכא במשנה מחלק בין אביסה דאסורה הרבה ובין הלעטה דשרי, לכך פי' הערוך דהך אביסה בעירובין היינו פטימה [וע' ב"מ פ"ו: מאי ברבורים אבוסים כו'].
<h2>אבקתא</h2>
אות <b>אבקתא,</b> במוסף, א"ב, בנוסחאות שלנו גרסינן אמר רב אדא עכ"ל, ודע שבעירובין י"א: איתא אמר רב אויא אבקתא.
<h2>אבר-ב</h2>
אות <b>אבר</b> כיצד מאברין כו' פ"ה כו' ע"ש פי' רש"י.
<h2>אברא</h2>
<b>אות אברא</b> את הוית בבתרא בגמ' דכותבין גט, דף קס"ח. אברא בעי רחמי בחולין דף (נ"ט.) [נ"ט:] כו' עכ"ל, לפנינו בב"ב, ובחולין, עוד בחולין ס'. איתא איברא ביו"ד אחר האל"ף, ופירש"י<sup style="color: gray;">1</sup> איברא אמת, אבל בב"מ ח': איתא אברא. ופי' רש"י אברא, אמת הוא, וכן עוד בב"מ קי"ד. איברא פי' רש"י באמת. גם ב"מ מ"ו. גם בגיטין נ"ו: לא פי' רש"י כולם<sup style="color: gray;">2</sup>.
<h2>אברוגני</h2>
אות <b>אברונגא</b> בעירובין ס"ב. בריש גמ' דהדר בריאה במוהרקי ואברונגא עכ"ל וכן פי' רש"י ותוס' שם. אבל בשם ר"ח פי' כמו בנין אבל רש"י פי' ספסלין וקתידראות, עיין בערוך לקמן ערך מהרק, כתב פי' שלוחים בשם ר' נסים.
<h2>אברויי</h2>
<b>אות אברווי</b><sup style="color: gray;">1</sup> בסוכה דף מ"ד כו' עכ"ל לפנינו איתא בכל המקומות אברויי וז"ל רש"י שם אברויי אילני כמו וברא אותם<sup style="color: gray;">2</sup> בחרבותם (יחזקאל כ"ג) לנקוב העפר שעל השרשים שיהא רך ותיחוח והאילן משביח, כך שמעתי לישנא אחרינא להבריא את האילן ולהשביחו, בע"ז דף (ג'.) [נ:] פי' רש"י מחזיקו ומשביחו.
<h2>אברקין</h2>
<b>אות אברקין</b> שבת פרק כל כתבי הקדש שני סבריקין ושני אברקין עכ"ל לפנינו איתא נוסחא אחרת.
<h2>אברתא</h2>
<b>אות אברתא</b> בר המג בגמרא דאזוב יון בשבת כו' דף ק"ט:<sup style="color: gray;">1</sup> עכ"ל לפנינו איתא אבדתא, וכן פי' רש"י אבדתא. אזוב. וטעות הוא. וצ"ל אברתא כי כן הוא להדיא בשבת ק"ט: דאזוב האמורה בתורה הוא אברתא בר המג, ואם אמנם בגמרא שלפנינו<sup style="color: gray;">2</sup> איתא אברתה בה"א בסופו, טעות הוא, וצ"ל אלף בסופו, וכן הוא ברש"י שם וכדאיתא בערוך כאן.
<h2>אגא</h2>
<b>אות אגא</b> אבא שאול אמר אף ההוגה כו' בגבולין ובלשון אגא סנהדרין בחלק, צ'. ק"א: עכ"ל ועיין ערך עגה.
<h2>אגד-א</h2>
<b>אות אגד</b> בסופו, אגדת בה שערה בגמרא דולא במחט שאינה נקובה בפרק במה אשה עכ"ל, לפנינו איתא אוגרת וע"ש תוס' ורש"י.
<h2>אגמא-ב</h2>
<b>אות אגמא</b> דיוקרא בסנהדרין כו' דף (ל"ט:) [לח:] לפי שהעגבות כו' עכ"ל. לפנינו איתא עגביותיו אמר רב אחא מאקרא דאגמא, ופי' רש"י אקרא דאגמא מבבל הוה והוא עמוק מאוד.
<h2>אגן-ב</h2>
אות <b>אגן</b> בכיצד משתתפין מחוסר כאן או און<sup style="color: gray;">1</sup> עכ"ל. לפנינו מחוסר כן או אוזן.
<h2>אגן-ג</h2>
אות <b>אגן</b> אבל שוחט הוא לתוך אגן של מים בחולין דף מ"א. לפנינו איתא עוגה. פי' רש"י גומא כמו עוגיות לגפנים במועד קטן לשון מורי ל"א לתוך העוגל והיא היא.
<h2>אגסטון</h2>
אות <b>אגסטון</b> יכול לומר אגסטוון אני בתוכה בסנהרדין פ' זה בורר דף כ"ו פי' אגסטון אנגריא, פי' אחר כו' אריס בתוכה עכ"ל, שני פירושים אלו כתב רש"י אבל תוס' דחו לפירושו דשדה של נכרי והוא אריס בתוכה מהא דגיטין ס"ב. אין עודרין עם הנכרי ע"ש וגם בתוס' דגיטין, ועפ"י מה שכתבו התוס' בגיטין יש להתנצל בעד הפי' הזה ולומר דלמא קסבר זה החורש דיש קנין לנכרי בארץ ישראל להפקיע משביעית, ודע דלשון רש"י שכתב בזה"ל אגיסטון שכיר וקרקע של נכרי הוא אי נמי משום ארנונא שכרו בעל הבית לחרוש, צריך ביאור דלפירוש ארנונא שפיר יש לומר דהוא עצמו בעל הבית שקיבל השדה מן המלך ולמה קרי לי' אגיסטון ששכרו בעה"ב לחרוש, בשלמא לפירוש הראשון ששכרו מנכרי אתי שפיר, אבל ללשון שני צריך ישוב, אבל לפמ"ש רבינו פי' אגיסטון אנגריא כלומר דאנגריא וארנונא נקראו ג"כ בשם אגסטון ניחא טובא – על מה הטעם נקרא אגיסטון.
<h2>אגף-ב</h2>
אות <b>אגף</b> עולת העוף שנמצאת בין אגפיים בסוכה דף מ"ב. וכו' וז"ל רש"י נראה בעיני דהאי בין אגפיים אינו אלא לשון עופות עולת העוף שנמצאת בין עופות המלוקים לחטאת כו' ע"ש, ובהיות שאי אפשר לפרש בענין אחר כי אם כמו שפי' רש"י מעתה צ"ע על רבינו שהביא הך דסוכה בערך זו שאין שייכי' לשאר אגפיים שפירושם כנפיים, ובפרט מה שמסיים רבינו (ב) אגפיים ראשונים בעופות כו' ופתרון אחד להם צע"ג דהא הך דסוכה א"א כפתרון הזה, ומפני הלחץ זו הדחק יהיה בהכרח לומר הואיל דהוא שם מושאל לעופות אגפיים באשר שיש להם כנפיים לכך נכלל בערך זה, אבל הסיום שכ' רבינו ופתרון אחד להם אי אפשר להולמו.
<h2>אגר-א</h2>
אות <b>אגר</b> אגרא דבי טמיא עכ"ל עיין בערך <b>טם</b>.
<h2>אגרדמין</h2>
ערך <b>אגרדמין,</b> ובפרק הגוזל עצים דף צ"ח דגזל מטבע עכ"ל לא ידעתי מקומו בכל מסכת' בב"ק ובשאר דוכתא.
<h2>אגרוף</h2>
אות <b>אגרוף</b> בסופו כדקאמרינן בעלי אגרופין וכתיב ולהכות באגרוף רשע עכ"ל עי' בפי' הרמב"ן משפטים, כ"א. י"ח. שכתב בזה"ל אגרוף הוא היד שיקבצו האצבעות לתוך הכף להכות בה כמו שאמרו בעלי אגרופין וכו'. ודע שלא מצאתי אלא בפסחים נ"ג איבעי' להו תודוס איש רומי גברא רבא הוה או בעל אגרופין הוה.
<h2>אד-א</h2>
אות <b>אד</b> היכי משכחת לה דאדיי' אדויי בפ' משילין דף לט. ז"ל רש"י בביצה ל"ט. דאדיי' אדויי כמו וידו אבן בי (איכה ג') אבל בב"ק י"ט: וכ"ב. לא פי' רש"י שהוא לישנא דקרא אלא כתב דאדיי' אדויי שזרק וכו'.
<h2>אדוותא</h2>
אות <b>אדוותא</b> בסוכה כו' נ"א: לפנינו איתא <b>אדותא.</b>
<h2>אדילי</h2>
אות <b>אדילי</b> דימא בריש גמ' דהספינה דף ע"ד פי' זה לויתן עכ"ל, במוסף בנוסחאות דידן גרסינן ארזילי עכ"ל, לפנינו איתא ויברא אלהים את התנינים הגדולים הכא תרגימו ארזילי דימא ר' יוחנן אמר זה לויתן נחש בריח – וכו' וז"ל הרשב"ם ארזילי דימא ראימים שבים (ורבינו חננאל פי' לויתן) רש"ל מוחק זה ע"כ וראיתי ברש"ל כתב בזה"ל ור"ח פי' לויתן נמחק ונ"ב בס"א אינו עכ"ל הנה הטעם שרש"ל מוחק נגלה לעין כל דהא ר' יוחנן אמר לויתן משמע להדיא דהא דהכא תרגימו ארזילי פליגי, אמור מעתה דברי רבינו שכתב פי' זה לויתן צע"ג, אמנם להבין דברי ופי' רבינו נראה שמפרשו עי' קונטרס סימן <b>מא.</b>
<h2>אדך</h2>
אות <b>אדך</b> א(ו)תו כולי עלמא לאדוכי' בקידושין בסוף גמרא דעשרה יוחסין דף פ"א. עכ"ל אבל לפנינו איתא רמא קלא נורא בי עמרם אתו רבנן אמרו לי' וכו', אבל נוסחת רבינו וגם נוסחת הרב המוסף לאתכא ליתא לפנינו.
<h2>אדכי</h2>
אות <b>אדכי</b> אמר שמואל האי סכינא ביני אדכי כו' בשבת נ': לפנינו איתא סכינא דביני אורבי ופי' רש"י שנועצין סכין בין שורות הלבינים שבבנין להשתמר.
בסוף האות ובריש גמ' דהשותפין דף ג'. לביני אדכי פי' בין שתי שורות של אריח וכו' עכ"ל לפנינו איתא לביני אורבא ופי' רש"י בין דימוס שמכאן וכו' ע"ש.
<h2>אדם-ב</h2>
אות <b>אדם</b> בכוורי דאדימי כו' ביצה ך"ד: לפנינו איתא בכוורי דאדימו ופירי דכבישי בירקא, פי' רש"י אדומי' שלא נס ליחן ואדמומית שתחת לחייהן שבודקין אות' שם, ופירי דכבישי בירקא כשלקטום טמנום מיד בירק שלא יברח לחלוחן כבישי טמונין כמו רישא בכבשא והני וודאי מוכן נינהו דניכרין שמערב י"ט הן ואשמועינן דאע"ג דדמו לבני יומן לא חיישינן למראית העין, ורבותי פי' כו' ותוס' הקשו ע"ז וכתבו דאין וודאי שהוא מערב י"ט, אלא ספק, והנה לפמ"ש הערוך בסוף דבריו דודאי לאו בני יומן נינהו חזינן דלא חש לקושית התו' וס"ל בזה כמו רש"י דוודאי הם, ודע מ"ש הערוך ופירי דכבישי בירקא אינם מובנים אי הוה הגירסא לפניו כך כמו שהיא לפנינו א"כ מה הוסיף על המימרא, ותו דהא לפירוש אחר שכתב ופירי דכבושי שנכמשו, נראה להדיא דלא היתה הגירסא לפניו בירקא, לכך נראה דגירסתו הי' ופירי דכבישי ורבינו הוסיף בירקא כדי לפ' הכוונה של דכבישי והיינו כפי' רש"י ולכך בתחלת דבריו של רבינו לא העתיק אלא ופירי דכבישי.
<h2>אדן-ב</h2>
אות <b>אדן</b> או על גבי אודייניה במ"ק דף (כ"א:) [כ"א.] כו' עכ"ל במ"ק פי' רש"י מכתשת גדולה. ובב"ב דף קמ"ד. פי' הרשב"ם אודיינא פי' בור וכיסוייו וכתבו תוס' על זה ואין נראה לר"ת אלא מפרש שהוא כלי שעומדים עליו שומרי שדות וכרמים לראות מעליו מרחוק וגם הוא ראוי לישן עליו וכו' ויש ספרים שכתב בהן אידווני כמו דוי להכי ולהכי (תמורה דף ב'<sup style="color: gray;">1</sup>) עכ"ל ודע דבב"ב בגמ' נדפס אריינא ברי"ש וכן נדפס במ"ק ך"ז. ברי"ש וצריך תיקון.
<h2>אדק-א</h2>
אות <b>אדק א</b>' ומעלין בדיופי ומטיפין באדק הרב גורס ומטיפין מאדק עכ"ל בתוספתא פ"ב דשבת איתא ומטיפין מן האידק וב[[בבלי/עירובין/קד/א|ש"ס שלפנינו]] אי' מיארק וכן ברש"י פי' על מיארק ע"ש.
<h2>אדק-ג</h2>
אות <b>אדק (ב') [ג']</b> וישקף על פני סדום ועמורה תרגום ירושלמי ואודיק כו' היינו יונתן ועיין במוסף לקמן ערך צם וערך פתרון, ולכאורה מכאן ג"כ הי' לו להביא ראיה.
<h2>אדר-א</h2>
אות <b>אדר א</b>' בר"ה פרק אם אין מכירין דף כ"ג. ד' מיני ארזים כו' קתרוס כו' מאי קתרוס אמר רב אדרא דבי ר' שילא אמרי זו זבליגא כו' וכן בחלק דף ק"ח גופר מאי גופר רב אמר כו' דבי ר' שילא אמרי זבליגא כו' ותרגום גופר קתרוס עכ"ל לפנינו בחלק ק"ח: איתא אמר רב אדא אמרי דבי ר' שילא זו מבליגא ואמרי לה גולמיש [ורש"י לא פירש רק על מבליגא כתב עץ הוא] וק"ק מאי בעי בזה דהא בלאו פירושו ידעינן דעץ הוא ממה דכתיב עצי גופר, רק דלא ידעינן ענין פירושו של מבליגא מאיזה מין עץ הוא, וזה גם רש"י לא גילה לנו, ורש"י בחומש כתב עצי גופר כך שמו ולמה ממין זה על שם גפרית שנגזר עליהם לימחות בו, ונוסחות רבינו היא מוכרחת לפי הסוגיא בראש השנה, אולם מ"ש רבינו דתרגום גופר קתרוס וודאי לפניו הי' כך אבל לפנינו בתרגום אונק' איתא דקרדום, ובתרגום יונתן איתא דקרדונין, ובתרגום ירושלמי אית' דקרדינון, ובמתורגמן ראיתי דקרדוס, וז"ל המכלל יופי עצי גופר הוא עץ קל על פני המי' ואמר בו המתר' קרדוס, ואמרו רז"ל ארבעה מיני ארז הם ארז קדרוס עץ שמן וברוש עכ"ל. ועתה דברי רבינו הם מכווני' עם מ"ש המכלל, רק ההבדל בין דלי"ת לתי"ו ובאלו אין נפקותא כל כך כי הם מאותיות המתחלפות בדטלנ"ת, ונכרין דברי אמת נוסחת רבינו בתרגו' אונקלס על גופר קתרוס דמוכח כך מסוגא דר"ה דפירשו רב ורבי שילא תרוויהו מילת קתרוס, וכמו שפירשו הכא כך פירושו בסנהד' על מלת גופר, הרי מוכח להדיא דגם גירסת התרגום על גופר קתרוס היא הנכון, והנה המכלל שפירש גופר הוא עץ קל על פני המים [וכן פי' הקונקארדאנציוס בזה"ל] מיישב בזה תמיהת רש"י ולמה ממין זה, אמנם רש"י ז"ל ממאן בפירוש הזה משום דחזינן דפליגי ביה רב ור' שילא וקשה נחזי אנן איזה ממין שניהם הוא הקל [ודחיקא טובא דאדרא וגולמיש ומבליגא שלשה אלה קלים הם בשוה] עי' קונטרס סי' <b>ל"ה.</b>
<h2>אדר-ב</h2>
אות <b>אדר ב</b>' בע"ז כו' דף נ"ט: ההיא חביתא דאשתקיל ברזא אדרי' גוי נקטה, ההיא חביתא דף ס'. ההיא חבית דאיסתדיק לארכה אדרה גוי חבקה פי' קפץ עכ"ל. לפנינו איתא אנח ידי' עלוהי, ועי' תוס' ד"ה ה"ג וכו' שאם תחב נכרי את הברזא כל היין אסור, ודע שגם לעיל בריש העמוד איתא ההיא אתרוגא וכו' אידרי' נכרי ושקלי', ואולי עירבובי דברים נדפס הכא, וכוונת רבינו הערוך על ההיא דלעיל וגרס נקטה, במקום שקלה, ודע דרש"י לעיל כתב אדרי קפץ, והכא במאוחר האריך בפירושו וכתב אדרי' נשא כמו דרי טונא כלומר וכו' וזה קצת חידוש דלעיל קיצר והכא במאוחר האריך.
<h2>אדר-ג</h2>
אות <b>אדר ג</b>' יביא אדורה לבית דין עכ"ל עיין לקמן ערך '''אר ה' ועיין בפי' הר"ש.
<h2>אהובה</h2>
אות <b>אהובה</b> ביבמו' כ"ג. קידושין ס"ח. אמ' רבא עכ"ל לפנינו אית' ר"פ.
<h2>אהוריירי</h2>
אות <b>אהוריירי</b> בשבת פרק אלו קשרים דף קי"ג: ובב"מ פרק הפועלים דף פ"ה. אהורייריה דרבי עתיר משבור מלכא עכ"ל, לפנינו איתא אהורירי', פי' רש"י ממונה על סוסים ופרדות שלו.
<h2>אוגורי</h2>
אות <b>אוגורי</b> אגיר לה בב"ק בהגוזל בגמ' דהמוכר כליו עכ"ל, נראה דצ"ל המכיר כליו<sup style="color: gray;">1</sup> כו' והוא בב"ק קט"ו. אמנם נוסחת רבינו גם שם לא מצאתי ע"ש.
<h2>אווז</h2>
אות <b>אווז</b> אווז בר אווז בב"ק בהפרה דף נ"ה. ובבכורות פרק הלוקח עובר דף ח'. ובגמ' מפרש מאי טעמא עכ"ל, אווז ואווז הבר כלאים זה בזה מאי טעמא וכו'. וכן איתא בבכורות אווז ואווז בר כלאים זה בזה והוינן בה מאי טעמא ומעתה תבין מה שכתב רבינו הערוך ובגמרא מפרש מאי טעמא.
<h2>אוול</h2>
אות <b>אוול</b> ויועציך כבתחלה ומילכי מילכיך כד מן אוולא כו' עכ"ל, וכן בראשית ברא תרגום יונתן מן אוולא.
<h2>אוון</h2>
אות <b>אוון</b> בב"מ פרק הפועלים דף צ"א: שכרו מאוונא לאוונא עכ"ל. לפנינו איתא מאומן לאומן, ועיין ערך אמן ג'.
<h2>אוותיאוס</h2>
אות <b>אוותיאוס</b> בכריתות דף י"ז: ובנדה דף י"ד. ת"ר איזהו שיעור אוותיאוס כו' עכ"ל בכל המקומות איתא אותיום ופי' רש"י בכריתות מיד ולשון יון הוא וכ"כ רש"י ביומא ו'. ד"ה כמאן כו' אותיום והוא לשון מיד בלשון יווני, וח"ו שיהיה הכחשה במילתא דעבידא לגלויי. ואמנם עדות רבינו ועדות רש"י שניהם אמת ע"פ מ"ש התוס' בב"ק פ"ג. ד"ה לשון כו' (שמענו) [שמעט]<sup style="color: gray;">1</sup> משתנה כעין לשון לעז שמדברין אותו לשון צח במדינה אחת יותר מבמדינה אחרת כו' [וז"ל הרמב"ם ב[[פירוש המשנה לרמב"ם/נדה/ב#ב|פירוש המשנה]] בקצת הנוסחאות אותיום וענינו תיכוף, והרב ברטנורה כתב בזה"ל אותיום תיכוף ואין לו דומה במשנה עכ"ל].
<h2>אויר</h2>
אות <b>אויר</b> אויר מגדל משכח את התלמוד בחלק דף ק"ט במעשה דור הפלגה, עכ"ל עיין לקמן ערך ברסיף השגה גדולה מזה על המהרש"א ז"ל.
במוסף פי' בלשון יוני ורומיי רוח כו' תרגום על פני רקיע השמים על אפי אויר רקיע עכ"ל כן הוא ביונתן ב"ע [בראשית א' ך']<sup style="color: gray;">1</sup>.
<h2>אונא</h2>
אות <b>אונא</b> בקידושין פרק י' יוחסין עד אכבדה ואונא כו' עכ"ל לפנינו איתא בגדא ואוונא.
<h2>אונכרי</h2>
אות <b>אונכרי</b> בסוכה ריש לולב הגזול דף ל'. א"ל רבא (*לפנינו איתא רב הונא) להנהו אונכרי פי' עושי מלאכת הנשיא עכ"ל לפנינו אוונכרי, וז"ל רש"י תגרי כל דבר להשתכר בו כגון כלים קטנים מחטין ומסרקות ולולבין וקורין מרני"ש.
<h2>אוריא</h2>
אות <b>אוריא</b> מאי אוריא אויר יה בב"ב דף כ"ה. עכ"ל, ז"ל רש"י אוריא אני שמעתי כך קורין למערב בלשון פרסי ולי נראה שכך קורין למזרח בלשון לע"ז וכו' וכתבו תוס' אוריא לשון שפירש הקונטרס דאוריא מערב נראה לר"ת ולר"ח עיקר, ועמ"ש תוס' בקידושין י"ב: להוכיח דאוריא הוא מערב.
<h2>אזא-ב</h2>
אות <b>אזא</b> אוזיא ופלגו אוזיא כו' בביצה דף כ"ט. עיין מה שפירש רש"י על כל זה.
<h2>אזדא</h2>
אות <b>אזדא</b> נפק אזדא מעילה דף (י"ז.) [יז:] לפנינו איתא אזל.
<h2>אח-ב</h2>
אות <b>אח</b> מעשה באחד שהיה מצטער על אחת כתובות קי"א. פי' על אשה אחת עכ"ל. לפנינו איתא על אשה אחת.
<h2>אחד-א</h2>
אות <b>אחד</b> אחידת מגדל שד מגילה דף (ז'.) [ו.] לפנינו בגמרא ורש"י איתא <b>שיר</b> ובעין יעקב גריס צור.
<h2>אחר-א</h2>
אות <b>אחר א</b>' ואחרי אחיתופל יהוידע בן בניה וכו' ברכות דף ד'. ובסנהדרין דף ט"ז. עכ"ל. עיין תוס' דהכא ותוס' בסנהדרין דר"ת גריס כך דלא כרש"י והקשו היכי פשיט יהוידע בן בניהו מבניהו בן יהוידע, ותירצו דמסתמא ממלא מקום אביו הי' ע"ש, אמנם לפי גירסת הערוך איתא כך בגמרא גופא, ועיי' מה שכתבתי לקמן בערך מאה להצדיק דברי רש"י לפי הגירסא שמצא לפניו בניהו בן יהוידע.
אות אחר ב' ז"ל בגמרא ברכות י"ט. אמר ריב"ל כל המספר אחר מטתן של תלמידי חכמי' נופל בגיהנם שנא' והמטים עקלקלותם יוליכם ה' את פועלי און שלום על ישראל אפי' בשעה ששלום על ישראל יוליכם ה' את פועלי האון, תנא דבי ר' ישמעאל אם ראית ת"ח שעבר עביר' בליל' אל תהרהר אחריו ביום שמא עשה תשובה שמא ס"ד אלא וודאי עשה תשובה כו', וז"ל רש"י והמטים עקלקלותם לעיל מיני' כתיב הטיבה ה' לטובים וסמיך לי' והמטים עקלקלותם והמכריעים את חובותם יותר על זכיותם להטותם לכף חובה, והנה לעיל בסמוך דאיתא בגמרא כל המספר אחר המת וכו' כתב המהרש"א בחידושי אגדות ולקמן גבי תלמידי חכמים אמר בלשון אחר כל המספר אחר מטתן משום דלא ניחא למימר בהן אחר המת דהצדיקים גם אחר מיתתן נקראו חיים והיינו דנקט אחר מטתן כאלו שוכבין חיים על מטתן ע"ש, ודבריו דחוקים דאף דקרוין חיים אפ"ה מצינו על הרוב דנאמר בצדיקים מיתה בתורה ונביאים וכתובים ובכל הש"ס תו יש לדקדק למה נקט דוקא אחר מטתו הא וודאי בחיי חיותו איכא קפידא יותר ואדרבא אמרו בגמרא לעיל מזה אמר ר' יצחק כל המספר אחר המת כאלו מספר אחר האבן איכא דאמר דלא ידעי ואיכא דאמר דידעי ולא איכפת להו, ומשמע דגם בת"ח הוא כך כאלו מספר אחר האבן דלמ"ד דמתים לא ידעי גם ת"ח אינם יודעים דאין חילוק בזה, ופשיטא לדאיכא דאמרי דידעי ולא איכפת להו מכ"ש דת"ח לא איכפת לי' רק שהקב"ה תבע ביקרי' ע"ש אבל נופל בגיהנם לא משמע, אמנם לפי ר"ח שמביא הערוך בריש האות שפירוש אחר מיטתן לשון הטייה הוא כלומר נטה מדרך הישרה כו' ואסיקנא דה"מ בעבירת הגוף אבל בגזילת ממון עד שיחזיר לבעליו עכ"ל, האמת יורה דמיירי בחייו של ת"ח דוקא ומתוק למאוד קרא דהמטים שהביא הש"ס וכל הענין עולה יפה.
<b>שם</b> בסוגיא זו דאמר ריב"ל עוד בכ"ד מקומות ב"ד מנדין על כבוד הרב כו' נפק ר' אלעזר דק ואשכח תלת כו' המספר אחר מטתן של ת"ח דתנן וכו' דוגמא השקוה, ונדוהו ומת כו', התם וודאי הפירוש של אחר מטתן שמספר ממנו גנאי דהיינו פגם משפחה וזה כוונת הערוך.
<h2>אחר-ג</h2>
אות <b>אחר ג</b>' כל הכלים שיש להם אחורים ותוך כו' פסחים דף י"ז: פי' כגון הכרים והכסתות שיושבין על גבן ובתוכן נותנין הנוצה כו' עכ"ל, ע"ש שכן כתוב במשנה להדיא.
<h2>אחריות</h2>
אות <b>אחריות</b> בסופו אין אנו אחראין לרמאין דמאי ט"ו עכ"ל ופי' ה[[רע"ב/דמאי/ג#ה|רב שם]] כלומר אין אחריות הרמאין עלינו לשומרם שלא יאכלו דבר שאינו מעושר וכו'.
<h2>אטבא</h2>
אות <b>אטבא</b> אמר רב כהנא באטיב בעגלות שבת פרק הזורק דף צח. לפנינו איתא באטבע, ועיין בתוס' מה שכתבו בשם ר"ח.
<h2>אטבח</h2>
אות <b>אטבח</b> בסוף,<sup style="color: gray;">1</sup> בסוכה דף נ"ב: באטבח דבי ר' חייא קורין לסהדה מנון סהדה כו' במקום ס'. מ'. במקום ב' ההי"ן. ב' נוני"ן. במקום ד'. ו'. עכ"ל קצת ביתר ביאור תמצא בפירוש רש"י שם.
<h2>אטלס</h2>
אות <b>אטלס</b> עטליזה של עזה בלפני אידיהן דף (י"ט:) [יא:] עכ"ל ז"ל רש"י עטליזה שוק של בהמה כמו איטליז דתנן שוחטין באיטליז (תמורה כ"א.).
<h2>אטמא</h2>
אות <b>אטמא</b> אי דדפנא עכ"ל דדפקא וכן גרס בערך <b>דפק</b>.
<h2>אטפח</h2>
אות <b>איטפח</b> ר' זירא בברכות פרק שלשה שאכלו דף מ"ו. עכ"ל ז"ל הגמרא ר' זירא חלש על לגבי' ר' אבוהו קבל עלי' אי מיתפח כו' איתפח עבד סעודתא כו' ולשיטת גירסת רבינו צ"ל אי מיטפח כו' איטפח כו' אמנם גם בסנהדרין קז: ובב"מ פ"ז. ושאר דוכתא איתא מיתפח איתפח בתי"ו.
<h2>איטני</h2>
אות <b>איטני</b> פרק עגלה ערופה דף מ"ח: ומניחין אותן באיטני של אבר עכ"ל רבינו גרס בטני עיין ערך <b>טן.</b>
<h2>במס</h2>
אות <b>במס</b> ע"ז דף מ"ז: אבן שחצבה מתחלה לבימוס הרי זו אסורה פירוש אבן שחצבה לעשות כן לע"ז עכ"ל כן מלשון כיור ואת כנו וכן נוטה פירש"י ע"ש.
<h2>גה-ב</h2>
אות <b>גה ב</b>' ברכות ד' י"ג. בקורא להגיה שאינו קורא המגילה בנקודה אלא בכתיבתה וכו' פירוש אחר שבתחילה הי' קורהו להגיהו ולא הי' קורא אלא לדילוגין וכיון זה לבו וקרא שלא לדילוגין יצא, עכ"ל פי' רש"י בקורא להגיה את הספר אם יש בו טעות דאפי' לקריאה נמי לא מתכוין עכ"ל, וז"ל תוס' פי' בקונטרס שאין מתכוין לקרות תימא אכתי הוא קא קרי, ע"כ נראה בקורא להגיה שאינו קורא התיבות כהלכתן כנקודתן אלא ככתיבתן קרי כדי להבין בחסירות וביתירות כמו לטטפת ומזוזת ואם כיון לבו לאו דוקא אלא כלומר לקרות כדין כנקודתן וכהלכתן עכ"ל, והנה מה נעים פירוש אחר שכתב הערוך דלפי פירוש זה הוי אם כיון לבו דוקא דהיינו לקרות שלא בדילוג אלא על הסדר ממש.
<h2>גהק</h2>
אות <b>גהק</b> ברכות דף כ"ד. הי' עומד בתפלה גיהק ופיהק, פי' רוטר"י (במוסף <b>א"ב</b> פי' ענין נפיחה מן הפה עכ"ל) ז"ל רש"י גיהק ריטיי"ר בלע"ז פעמים שאדם מוציא מגופו לפיו נפיחה מתוך שובעו וריחה כריח המאכל, ועיין תוס' נדה דף ס"ג.
<h2>גהרק</h2>
אות <b>גהרק</b> גיטין ד' ל"א: חליף ואזיל רב אחא בר יעקב כי יתיב בגוהרקא דדהבא, עכ"ל, לפנינו כתוב <b>רב נחמן בר יעקב.</b>
<h2>גויה-א</h2>
אות <b>גויה</b> כתובות ד' ס"ד: ר' שמעון אומר ב' ידות לככר מג' ככרות לקב חציי' לבית המנוגע וחצי חציי' לפסול את הגוי', עכ"ל, והיא משנה בעירובין ד' פ"ב: דמייתי רבינו לקמן.
<b>עוד שם</b> יומא דף פ': כזית בכדי אכילת פרס וכחצי פרס בכדי אכילת פרס אמר לי' רב פפא הנח לטומאת גויות דלאו דאורייתא, עכ"ל, לפנינו איתא מתקיף לה רבא כזית בכדי אכילת פרס וכותבת בכדי אכילת פרס חצי פרס בכדי אכילת פרס אמר לי' רב פפא הנח לטומאת גווי' דלאו דאורייתא וכו', זה לי ימים רבים שהי' קשה לי למה בדברות השניות מתקיף רבא בככותבת בכדי אכילת פרס הלא יכול לאלם ולהגדיל הפליאה יותר, מכזית שהוא בכדי אכילת פרס ולמה חצי פרס בכדי אכילת פרס, ונלאיתי לישבו אם לא בגדר דחוק, עתה הרחיב ד' לנו ופרינו בארץ עפ"י גירסת הערוך דמתקיף רבא בשאלה השניי' כמו שהתחיל בשאלה הראשונה ולהגדיל הקושיא נקט כזית שהוא שיעור הפחות ואפ"ה השיעור לצרף בכדי אכילת פרס, ומ"ט חצי פרס שהוא שיעור גדול שני בצים שוחקות יצטרף ג"כ כשיעור אכילת פרס, וחידוש גדול שלא הערה בזה אחד מן המפרשים הגדולים.
<b>עוד שם</b> פרס חצי חלה, עכ"ל, פירש ככר.
<b>עוד שם</b> בסוף האות שבת ד' י"ד. אוכל אוכל ראשון ואוכל אוכל שני מ"ט גזרו בו רבנן טומאה וכו' ושניא מטומאה דאורייתא דאלו טומאה דאורייתא טמא לתרומה טומאת ערב ובעי הערב שמש והאי כיון דטבל טהר ולא בעי הערב שמש וכו' עכ"ל, הביאו רש"י (בשבת ד' י"ג:) בזה"ל ומצאתי בספר ערוך משונה טומאה זו מטומאה דאורייתא וכו'.
<h2>גז-א</h2>
אות <b>גז</b> חולין ד' מ"ב. דרוסת הגז בעוף הגס, פי' יש אומרים שהוא הינשוף וכו' עכ"ל לפנינו וכן במשנה שבמשניות ובפירושי כל המפרשים איתא דרוסת הגס, ופי' רש"י והרב מברטנורה אשטו"ר, וז"ל הטור יורה דעה סי' נ"ז ועופות בעופות כיצד הגס והוא אושט"ור וי"א שהוא פלקו"ן וכל שלמעלה הימנו יש לו דריסה בכל העופות אפילו בגס שבגסין וכו' הנץ הוא הנקרא אישפרווי"ר יש לו דריסה בעופות הדקין וכו', וז"ל הרב"י ומ"ש רבינו ועופות בעופות שם במתני' דאלו טרפות דרוסת הנץ בעוף הדק ודרוסת הגס בעוף הגס, ופי' רש"י הנץ אישברווי"ר בעוף הדק צפורים ויונים ודרוסת הגס אסטו"ר בעוף הגס אווזין ותרנגולים עכ"ל, הנה מביאור הרב"י נשמע שמה שפירש הטור אושטור הוא מפי' רש"י אבל לא ביאר היכן מצא הטור פירוש היש אומרים שהוא פלקון, ולכן נ"ל דהטור מצא כך מדברי רבינו כאן [ומעתה קצת צריך עיון שלא הביא הטור גם פירוש הראשון שכתב רבינו שהוא הינשוף והוא קיפופא בלשון תרגום עיין לקמן בערך קריא ומה שפירש רש"י בחומש על הינשוף, ויותר צ"ע על הרמ"א בהג"ה סעיף ג' שכתב חוץ מן הגס שקורין פלקו"ן ולא זכר אפילו הפירוש הא' שכתב הטור שהוא אושטו"ר והוא כפירוש שכתב רש"י והרב מברטנורא] ואף שלדברי רבינו בערך נץ הרביעי פירש דרוסת הנץ אשטור"י בלע"ז, מ"מ חשש הטור לפירוש רש"י להחמיר ולפרש דרוסת הגס הוא אשטור"י ויש לו דריסה אפי' בעופות הגסי'.
<b>ואמנם</b> לגירסת רבינו דרוסת הגז יש סעד גדול ממה שיסד הפייט הביאו התוס' בד"ה דרוסת הנץ וכו', מדרס גז וכו' ע"ש, וז"ל תוס' דרוסת הנץ גרסינן בתוספתא ובערוך וכן יסד הפייט בסליחות [ביום שני של עשרת ימי תשובה כפי מנהג פראג ובערלין] בתוחלת ישראל, מדרס גז ונץ אפרוחים קרוצים, הנה אחרי שלא נודע לנו שום גירסא אחרת, ובמשנה וכן בגמרא הרבה פעמים איתא דרוסת הנץ, בכן לא ידענו מה חידשו תוס' בזה ומה צריך להביא שלשה עדיות בזה, התוספתא והערוך והפייט, ותו ממה שכתבו תוס' בדיבור הקודם לזה דרוסת הנץ גבי טרפות עוף הוה שייך למיתני וכו' בדין הוא שהי' להם להקדים עיקר הגירסא ולכתוב דהכי גרסינן ואח"כ שייך להקשות גבי טרפות עוף וכו' ועכ"פ בדבור שאח"ז הי' להם לכתוב כל הדברים השייכים לדרוסת הנץ, אשר על כן נראה דאמת יורה דרכו דצ"ל בתוס' דרוסת הגז ולזה הביאו עפ"י שלשה עדים יקום דבר שבתוספתא ובערוך וגם בפייט עיקר הגירסא דרוסת הגז, ועיין בערך גס א' מ"ש רבינו בשם הירושלמי דרוסת ארי וכו' ע"ש, שוב ראיתי במעדני י"ט בזה"ל בריש פרק אלו טרפות דרוסת הגז היא גירסת התוספות עפ"י התוספתא והערוך ושכן יסד הפייט בסליחות עכ"ל, ושמחתי מאוד שכוונתי אל האמת להגיה כך בתוספות שלפני, ודע דהרמב"ם השמיט דרוסת הגס ותמה עליו ה[[כסף משנה/שחיטה/ה#ה|כ"מ פ"ה מהל' שחיטה דין ה']] שפסק הרמב"ם כלישנא בתרא דגמרא ד' נ"ג. דכל עופות יש להם דריסה בדכוותיהו דוקא ולהכי תנא במשנה דרוסת הנץ לאו למעוטי שארי עופות אלא להורות דהנץ יש לו דריסה בעוף הדק ואפי' בגדול ממנו, ויש לתמוה למה לא הזכיר רבינו דין הגס השנוי במשנתינו, ואפשר שמפרש וכו' ולפ"ז מתניתין הכי פירושא דרוסת הנץ בעוף הדק ואפי' בדרב מיני' ודרוסת הגס אפילו בעוף הגס ובלבד שיהא דכוותי' עד כאן תורפן של דברי הכ"מ ע"ש. ולא זכיתי להבין דאם כך יהיה הפירוש במשנה יקשה דמאי איריא גס דנקט הלא גם בכל שאר עופות הדין כך שיש לו דריסה בעוף שכמותו [ואין לו דריסה בעוף שהוא גדול מהן] וכמו שהקשה הש"ס על רב הלל דאמר שאר עופות יש להן דריסה והא אנן תנן ודרוסת הנץ ופי' רש"י מכלל דשאר עופות טמאים אפי' בעוף הדק לא ע"ש. אכן עכשיו חלין הדברים על דרוסת הגס דתנן במשנה מכלל דשאר עופות אין להם דריסה אפילו בדיכוותיהו אלא על כורחיך לומר דיש חילוק בין דרוסת גס דתנא במשנה ובין שאר עופות הדורסים וא"כ התמיה במקומה עומדת למה השמיטו הרמב"ם. ולולי דברי הכ"מ הווה אמינא דס"ל להרמב"ם שפירושו של הגס דתנן במשנה כמ"ש הרשב"א בתורת הבית הארוך עיין קונטרס סימן <b>ל"ח.</b>
<b>עוד שם</b> ויש שקורין אותו בלע"ז פלקו"ן עכ"ל, ועמ"ש רבינו לקמן בערך גס בשם הירושלמי דרוסת הגז בעוף הגס וכתב פי' עוף הגדול כמו נשר והדומה לו.
<h2>דרמסקן</h2>
אות <b>דרמסקן</b> ברכות ד' ל"ט. הביאו לפניהן כרוב ודורמסקן ופרגיות, ובבבא קמא ד' קי"ו: להביא כרוב ודרמסקנין לחולה, פירוש פרונא ובלשון ישמעאל אגאץ עין בקר ומברכין עליהן בורא פרי העץ, עכ"ל, וז"ל רש"י ברכות שם דורמסקין אף הן שלקות מעשב שקורין אקדלשי"ט בלע"ז כך ראיתי בבבא קמא של רבינו יצחק ב"ר יהודה אבל כאן פירש פרונ"ש וכן שמעתי אני כאן ובבבא קמא פרק יו"ד (ד' קט"ז:) פרונ"ש ואי אפשר להעמידה דא"כ הרי ברכתו בורא פרי העץ ואיך קדם ובירך על הפרגיות שברכתן שהכל וכו', וז"ל תוס' דורמסקין פי' רש"י פרוניש ולא נראה דבסמוך משמע דמברכין עליהן בורא פרי האדמה וא"כ בורא פרי העץ בעי ברוכי ונראה שהוא מין כרוב עכ"ל, ובב"ק דף קט"ז: ז"ל רש"י דורמסקין. פרושים לשון מורי לשון אחר אדרופי"ש ועשב הוא הנאכל בשלקות קדירה עכ"ל.
והנה הערוך שפירש להדיא דרמסקן פרונ"א ומברכין עליו בורא פרי העץ, לכאורה תמוה למאוד כקושית רש"י ותוס' הנזכר, וכדי דלא לשווי' לרבינו כטועה חלילה יש לומר דזה שכתב ומברכין עליהן בורא פרי העץ היינו כשהן חיין דוקא אבל לאחר בשולן נשתנו לגריעותא, וקיימא לן בגמרא [[בבלי/ברכות/לח/ב|דף ל"ח:]] ובש"ע א"ח סי' ר"ב וסי' ר"ה דבפירות האילן וכן ירקות אם הם טובים חיין יותר עיין קונטרס סי' נ"ז.
<h2>הרת</h2>
אות <b>הרת</b> עבודה זרה ד' כ"ט. ת"ר ששה דברים מרפאין את החולה ורפואתן רפואה ואלו הן כרוב ותרדין ומי סיסין יבשה וקיבה והרת ויותרת הכבד, פירוש הרת הרחם של אשה, תרדין בליט"ש סיסין פוליי"ו, עכ"ל לפנינו כתוב (במקום יבשה) דבש בברכות ד' מ"ד: אבל צריך להיות <b>יבש</b> [דאל"כ הוו להו שבעה דברים] וכן לקמן בברכות ד' נ"ז: ובע"ז ד' (כ"ט:) [כ"ט.] איתא יבש ופי' רש"י מי סיסין פוליי"ו יבש שורה במים ושותה וכן איתא לקמן בערך כרב. נשלם אות הה"א. ונתחיל אות הוי"ו
<h2>ואלי</h2>
אות <b>ואלי</b> נדרים דף ח': לא ואלי אינש למישרי נדרא באתרא דרבי' פירוש לא אריך, עכ"ל, לפנינו איתא לא [שרי] למישרי וכו' וכן ברש"י ותוס' איתא כך, אבל בר"ן העתיק לא יאלי, אינו נראה כלומר וכו'.
<h2>זקן-א</h2>
אות <b>זקן א</b>' ברכות ד' י"א. לאחד שאמרו לו זקנך מגודל אמר להן יהא כנגד המשחיתים, פירוש המשחיתים המגלחים ומשחיתים זקנם כנגדם הוא מגדל זקנו כלומר זה קילס מעשיהם ונמצא זה חולק עליהם, כך זה הטה וזה זקף, עכ"ל, לפנינו איתא יהי' וכו' ועיין בפי' רש"י שפירש בענין אחר בזה"ל משל שלך דומה לאחד שאומרים לו זקנך נאה ומגודל והוא אומר להם הואיל וקלסתם אותו אף הוא יהי' כנגד המשחיתים הגדול הזה יהי' נתון לתער ולמספרים שאביא עליו ואשחיתנו ע"ש, והנה לפי' רש"י כמעט היה יותר טוב לומר יהי' למשחיתים, אמנם מלת כנגד עזר הוא לפירוש הערוך.
<b>עוד שם</b> באותו האות סנהדרין ד' מ"ב. אומר בדיני ממונות נזדקן הדין ואין אומר בדיני נפשות נזדקן הדין, אילימא קש דינא, כלומר כחש כמו זקן גדול נשאנו ונתננו בדין כמה ימים עד שנעשה זקן דין כיון שלא נתברר לנו זכות נחתכהו אומרים כך בדיני ממונות ואין אומרים כך בדיני נפשות אלא כל זמן המאחרין בדיני נפשות הרי זה משובח מאי נזדקן הדין חכם דינא, כלומר נשאנו ונתננו בו עד שנתברר לאור כדכתיב בישישים חכמה, עכ"ל דברי רבינו מבוארים עפ"י הסוגיא דבגמרא.
<h2>חבית</h2>
אות <b>חבית</b> שבת ד' ע"ד: מאן דעביד חביתא חייב ז' חטאות, פירוש משום חופר החרסית וכששוחקו משום טוחן וכשמשליך צרורות וחרסין שבו משום בורר וכשלשו היינו הלש וכשמחתך היינו מחתך ועיקר מלאכה היינו לבנין וגמר מלאכה והשוואתה מכה בפטיש, עכ"ל, וז"ל רש"י שבע חטאות טוחן הרגבים ושוחקן הדק היינו טוחן ובורר צרורות הגסין מתוכן הרי שתים ומרקידן בנפה ומגבל הטיט דהיינו לש וממרח הטיט כעושה הגולם שיהא חלק הרי ממחק ומבעיר האור בכבשן ומצרפו בתוכו הרי מבשל חיובא דחופר ליכא דאינו צריך אלא לעפרה, עכ"ל ובכן דברי הערוך צל"ע.
<h2>טגן</h2>
<b>אות טגן</b> קידושין ד' מ"ד. אמר לי' רבי אבין דסמכא הוא א"ל אין כמימי לטיגני, פירוש זכרון<sup style="color: gray;">1</sup> הוא דראוי לסמוך עליו אמר לו כמימי לטיגני הי' כששמע לאלתר אמרה לי ולא הי' רחוק זמן בין שמיעה לאמירה אלא כאדם השולה דג מן הים ומטגנו (פירוש זה כתב ג"כ רש"י ז"ל) פירוש אחר ימא וטיגני מקומות קרובין להדדי כלומר אין אדם משקר דסבר כיון דמקום קרוב הוא אתי אינש ומכחישו, עכ"ל, תוס' כתבו פי' זה בשם ר' חננאל.
<h2>יאי</h2>
<b>אות יאי</b> תרגום נאוה תהלה יאי שבחתא, עכ"ל, עפ"י התרגום הזה יתבאר במנחות ד' נ"ג. אמרי ליה רבנן לר' פרידא ר' עזרא וכו' דהוא עשירי לעזרא קאי אבבא אמר מאי כולי האי אי בר אוריין הוא יאי אי בר אוריין ובר אבהן יאי אי בר אבהן וכו', וז"ל רש"י אם בן תורה הוא הרי הגון: ועפ"י התרגום הזה יהיה פירושו של יאי נאה ויפה, ודע דלכאורה צריך ביאור במה דחזר ואמר אי בר אוריין ובר אבהן יאי הלא כבר אמר אי בר אוריין יאי ומה צריך שוב לומר אי בר אוריין ובר אבהן יאי פשיטא וכי תעלה על הדעת בשביל שהוא גם כן בר אבהן יגרע כחו ולכך גרסת הילקוט ברמז קס"ו נכונה דהכי איתא שם אי בר אוריין הוא יאי ואי בר אוריין ובר אבהן הוא יאי ויאי אי בר אבהן וכו', וכן כתבתי בגליון הש"ס שלי וכן מצאתי בתשובת הריב"ש סימן צ"ד.
<h2>כדם-א</h2>
<b>אות כדם א</b>' נזיר ד' ל"ד: אף כל הפסולת פרי לאתויי מאי אמר רב כהנא לאיתויי עינבי דכדום, עכ"ל לפנינו איתא דיכרין, ופי' רש"י ותוס' ענבים דיכרין, ענבים שהתליעו, אמנם תדע כי בחולין ד' נ"ח: ד"ה הני תמרי דכדא פי' רש"י שהתליעו, וז"ל תוס' רבינו שמואל גרס דכרום פירוש שהתליעו כמו ענבי דכרום ושדה שלקתה בעומרי' בבבא מציעא ([[בבלי/בבא מציעא/קו/ב|ד' ק"ו:]]) ובנזיר (ד' ל"ד): לאתויי עינבי דכרום ובאמצע הפרק (ד' ל"ח:) והא שייר ענבי דכרום שהרי אין דרך פירות להניח בכד ועוד דהוה לי' למימר שהתליעו ור"ת פי' שדרך להניח כל דבר בכד כדאיתא וכו' ע"ש. והוי יודע דבבבא מציעא ד' ק"ו: איתא לפנינו ענבי דכדום ופי' רש"י ענבים שהתליעו, [ואין ספק שזה הוא נוסחא אמתית כי גם רבינו הביא כך, ואף דבהרא"ש איתא דכרום, ובב"י סימן שכ"ג בח"מ איתא דכרום וברי"ף וברש"י שם איתא דקרום, כדאי הוא רבינו לסמוך עליו ולומר אחרי שבלאו הכי דברי זה לא כדברי זה על כורחיך טעות נפל בדפוס וצריך להיות בכל המקומות דכדום כמו שגורס רבינו והכא אין לומר דטעות הוא דהא הביאו בערכו השייך לו הוא ערך כדם, וכן ראיתי בחושן משפט סימן שכ"ג זה לשון המחבר ענבים והקריסו וז"ל הגה"ה פירוש הפיגו טעמם ונתחמצו וגרסת רש"י דכדם ופירוש שהתליעו] ובנזיר ד' ל"ד: כתבתי כבר שלפנינו איתא דיכרין ובאמצע הפרק ד' ל"ח: ליתא לפנינו אלא דבגליון נדפס נוסחא אחרינא והא שייר עינבי דיכרא מוכח משם וכו' עיין קונטרס סימן י"ט.
<b>שם</b> ובאמצע הפרק והא שייר עינבי דכדום, עכ"ל, עיין (בב"מ) [בנזיר] ד' ל"ח: על הגליון הגרסא כך:
<h2>לפת</h2>
<b>אות לפת</b> כלאים פרק א' שבת דף נ': הטומן לפת וצנון תחת הגפן אם היו מקצת עליו מגולין אינו חושש משום כלאים ולא משום שביעית ולא משום מעשר וניטלין בשבת. פירש רב האי טעות הוא זה שאם האמהות טמונין והעלין מגולין הרי זו זריעה מעולה אלא דוקא אם היו מקצתן מגולין אינו חושש משום כלאים דלאו ירק באילן הוא ולא משום שביעית דלאו זריעה נינהו ולא משום מעשר דאי איכא התם דראשי לפתות לא מצטרפי הני לחיובינהו להנך במעשר וניטלין בשבת נמצא תיובתא דשמואל ורב הונא דלא קמצריך למישלפינהן ומדצינן עכ"ל. כל זה הביאו תוס' בד"ה מקצת וכו' ובערוך משמע דמשום כולהו נקט דפירש בשם רב האי גאון דגרס בשם רב האי גאון אם היו מקצתן מגולים וכו' ע"ש שפלפלו בחכמה בדברי הערוך:
<h2>מעזב</h2>
<b>מעזב</b> בבא מציעא דף קי"ז. התחתון נותן את התקרה והעליון נותן את המעזיבה. גמרא מאי מעזיבה רבי יוסי בר חנינא אמר קנים וסנאין וטינא (וסטיני כתוב) אמר ריש לקיש לוחאי ולא פליגי מר כי אתרי' ומר כי אתרי'. מנהגם לשום על הקורות קנים וקוצים וחרסית וצרורות ושמו מליטה בלשון ארמית מן וטמנתם במלט במלבן ושמו מעזיבה מן ויעזבו את ירושלים ובאתרי' דמר משימין לוחות על הקורות ונקראין מעזיבה עכ"ל. לפנינו איתא מאי תקרא ר"י בר חנינא אמר קינים וסנאים. וסטיני אמר רבי שמעון בן לקיש לווחים ולא פליגי מר כי אתרי' ומר כי אתרי' וז"ל רש"י קינים וסנאים מעשה תקרה כעין מחצלות שקורין קליד"ש. וסטיני אמר ר"ל. שם חכם תלמידו של ריש לקיש. לווחין. פלנק"ש בלע"ז מנסרין של ארז עכ"ל. וז"ל הר"ן בסוכה דף רלז. מחלוקות בנסרים שיש בהן ארבעה שרוב תקרות הבית עשויין מהן וכו' כך פי' רש"י ז"ל והקשו עליו היכי אמרי' שרוב תקרות הבית עשויות מנסרים שיש בהן ארבעה והא אמרי' בפרק הבית והעלי' מאי תקרה ר"י ב"ח אמר קנים וסנאין ויסטינו אמר ריש לקיש לווחין ולא פליגי מר כי אתרי' ומר כי אתרי' אלמא אין רוב תקרות מנסרים שיש בהן ד' אלא אף מקנים ואין זו קושיא אצלי שהנוהגים בקנים מחברין וקושרין אותן עד שעושין מהן לוח מחובר יותר על ארבעה עכ"ל. הנה לפי הגירסא שלפנינו מאי תקרה דחיק הר"ן טובא בנפשיה כדי לפרוק ולתרוצי סוגיא. אבל לפי גירסת הערוך מאי מעזיבה אין מקום לקושיא כלל. ומסתבר מהשאלה מאי מעזיבה ואי הגירסא מאי תקרה קצת קשה אטו אכתי לא ידע דהתקרה היא בנסרים [אחר כתבי מצאתי בערוך ערך קר יו"ד פירוש אחר ע"ש ובמוסף ערוך שהסכים לגירסת מאי מעזיבה ע"ש] ועיין עוד בערך סן ד':
<h2>נאלא-א</h2>
<b>אות נאלא א</b>' בכורות דף מ"ד: קצרית באה עליו גמרא מאי ניהו נאלא. פירוש רוח שטות מערך ידוע נואלו שרי צוען עכ"ל. לפנינו איתא רוח קצרית באה עליו מאי ניהו תנא רוח בן נפלים באה עליו. וז"ל רש"י נאלא רוח שטות ע"י שד שמו בן נפלים נויי"טון בלע"ז עכ"ל. וראיתי בפירוש הרמב"ם בזה הלשון ורוח קצרית מקרה מחמת מרה השחורה שגברה עליו המרה השחורה כל כך עד שנפסדו פעולות הגוף וכוחותיו עכ"ל. וכ"כ [[רע"ב/בכורות/ז#ה|הרב מברטנורה]] שרוחו קצרה מחמת מרה שחורה הגוברת עליו לפרקים ונשאר בלא הרגשה עכ"ל. ולכאורה צ"ע שלא פירשו כדאיתא בגמרא רוח בן נפלים וכפירוש רש"י. אכן בלאו הכי יש לדקדק דקאמר מאי ניהו תנא רוח בן נפלים וכו' ואין זה מדרכי הש"ס אלא הכי הוה לי' לומר רוח קצרית באה עליו תנה רוח בן נפלים וכו' כי כך דרך הש"ס בכל המקומות [וכן הכא בסוגיא זו המאושבן ובעל גבר תנא משובן בביצים וכו'] לכך נראה בעליל דחסר לפנינו וכך צריך להיות מאי ניהו נאלא [כמו שגורס רבינו ופירשו רוח שטות] והיינו מרה שחורה כפירוש הרמב"ם והרב. ובזה תבין ג"כ מה שציין רש"י נאלח וצ"ל נאלא על זה פירש"י רוח שטות [והיינו כפירוש רבינו מלשון נאלו שרי צוען] ואח"כ מתחיל הדבור בן נפלים זהו ע"י שד נוייט"ון. ומאן דמתרגם פירש"י זו בלתי הגה"ה כהלכה מה' ישא ברכה. [ועיין רש"י סנהדרין דף נ"ט ד"ה יארוד נאלא תנין שוטה]:
<h2>סתר-ב</h2>
<b>אות סתר</b> בבא קמא דף צ"ז. ובבא מציעא דף ס"ה. ניחא ליה דלא ניסתרי עבדי'. פירוש ניחא להו לבעלים שלא ישב העבד בטל ויסיח עצמו מן המלאכה ולא ישוב לעשות כבתחלה והעקר מן עת לסתור עכ"ל: בבבא קמא פי' רש"י דלא נסתרי. שלא ילמד דרכי הבטלה. ובבבא מציעא פי' רש"י דלא נסתרי עבדי' שלא ירגיל להיות בטל נסתרי התי"ו משמשת בדרך המתפעלים וכו' וז"ל התוס' פירוש<sup style="color: gray;">1</sup> בערוך לשון סתירה וקלקול הנה רש"י שפירש שלא ירגיל וכו' והוי העיקר כמו סורו [רע דקידושין דף פ"ב. שפירוש<sup style="color: gray;">2</sup> רש"י שם מנהגו] ולכך מסיים רש"י התי"ו משתמשת בדרך המתפעל ולמנוע דוחק זה כתבו התוס' לשון סתירה והוי גם התי"ו מן העיקר. אכן במה שכתב הערוך והעיקר מן עת לסתור בנותי בכל תנ"ך ולא מצאתי. ודע דלסתור או סתירה וסותר שיהיה פרושו בלשון הריסה ונתיצה איננו בלשון הקודש כי אם בלשון ארמי נמצא פעם אחת בעזרא ה' פסוק י"ב וביתא דנא סתרה: נשלם אות הסמ"ך. נתחיל אות העי"ן
<h2>עבד-ב</h2>
<b>אות עבד ב</b>' שבת דף ל"ד. עבד מאי דעבד כל היכא דהוה קמיט טהריה. פירוש הביא סדינין ושראן במים כמעשה דמסכת נדה שפירשנו בערך סדן. ספר אחר כאן ריצץ בן עזאי תורמוסי תרומה אזיל איהו ועבד הכי נמי אייתי תורמוסין רציץ. פירוש הביא טורמוסין ונעץ בכל מקום שהיה שם קבר היה רפה והיה יורד ובמקום שלא היה שם קבר הי' חזק והיה יודע שלא הי' שם קבר עכ"ל. לפנינו איתא כאן קיצץ בן זכאי תורמוסי תרומה ופי' רש"י ע"ש שהביא ראיה שרבן יוחנן בן זכאי היה כהן [ועיין מה שכתבתי שם על הגליון] והנה ממה דאמר כאן קיצץ בן זכאי תורמסי תרומה הוכיח רש"י לפרש דהי' ר"י בן זכאי כהן. אמנם ממה דאמר רבן יוחנן בן זכאי בשקלים דף ב.<sup style="color: gray;">1</sup> אלא שהכהנים דורשים מקרא זה לעצמן הוכיחו התוס' במנחות דף כ"א: [[תוספות/מנחות/כא/ב#שהכהנים|ד"ה שהכהנים וכו']] דר"י בן זכאי לאו כהן היה ע"ש ואם כן קשה סוגיא דהכא בשבת דאם בן זכאי זר היה תרומה באי בעי גבי' אולם לנוסחת רבינו דגרס בן עזאי אתי שפיר. ובעינן<sup style="color: gray;">2</sup> הפירוש שכתב רבינו עיין פירוש רש"י ותוס' שפירושו<sup style="color: gray;">3</sup> כל אחד באופן אחר ולא הזכירו כלום מפירושו:
<h2>פתרן</h2>
אות <b>פתרן</b> השמנה היא אם רזה תרגום ירושלמי אפתרין עכ"ל. במוסף (<b>א"ב</b> מכאן ראיה שדעת בעל הערוך היא שהתרגום הנקרא היום של יונתן בן עוזיאל על התורה הוא תרגום ירושלמי ופירוש מלה זו בלשון יוני חולי רזון ואבדון) עכ"ל. וכ"כ עוד הרב המוסף לקמן ב[[ספר הערוך/צם-ג|ערך צם ג']] ולדעתי גם מתוס' דמעילה דף י"ח. מוכח כך שכתבו בד"ה הנהנה וכו' קטלה היא עביד ובירושלמי אצעדה מתורגם קטלא הרי דקראו לתרגום יונתן [דמתרגם כך בפ' מטות] בשם ירושלמי<sup style="color: gray;">1</sup>. ואמנם בתרגום ירושלמי שם איתא באופן אחר ע"ש ומוכח נמי סייעתא גדולה לדברי הרב המוסף למ"ש לעיל בערך אות <b>אשן ב</b>' שהפסוקים שנאמרו בתרגום ירושלמי לא נאמרו מבעל תרגום אחר אלא נמצאו נוסחות שנויות והיינו נמי הני נוסחאות ממה שנקראו בפי רוב המון בשם יונתן ע"ש: נשלם אות הפ"א ונתחיל אות צדי"ק
<h2>צע-א</h2>
אות <b>צע א</b>' ברכות דף כ"ב. בעל קרי שונה הוא ברגיליות ובלבד שלא יציען. פירוש שלא ילמד לאחרים כשהוא בעל קרי ודבר זה אנו למידין מקל וחומר מסיני אם ללמוד אסור ללמד לא כל שכן עכ"ל. וז"ל רש"י ברגיליות במשניות השגורות בפיו שהוא מוציאן מפיו במרוצה ואין צריך להאריך בהן. שלא יציע. בטעמי פירושיהן:
<h2>קר-ו</h2>
אות <b>קר ו</b>' כריתות דף (ז') [ו'.] אמר אביי השתא דאמרת סימנא מילתא היא יהא רגיל אינש למיחזי בריש שתא קרא ורוביא כרתי סילקא ותמרי סימן קרכס"ת עכ"ל: לפנינו איתא למיכל וכן הוא בטור א"ח סימן תקפ"ג אמנם בהוריות יב. איתא למחזי. ועיין לקמן בערך רוביא:
<h2>רוביא</h2>
אות <b>רוביא</b> כריתות דף ו. ובהוריות דף י"ב אמר אביי השתא דאמרת סימנא מילתא היא יהא רגיל אינש למחזי בריש שתא קרא. רוביא. כרתי וסילקא. ותמרי. פירש רש"י (רוביא.) תלתן ולא נהירא לי כי תלתן נקרא בלשון תלמוד שבלוליתא ולפי דעת רש"י יש לגרוס למיחזי בריש שתא ולא למיכל בריש שתא כמו שכתוב במקצת נוסחאות כי התלתן אינו נאכל אלא בשעת הדחק עכ"ל המוסף. בכריתות דף ו'. איתא <b>למיכל</b> אבל בהוריות איתא <b>למחזי</b> ועיין ערך קר ו' כתב רבינו גמרא דכריתות וגרס למחזי וכתבתי שם דבטור אורח חיים סימן תקפ"ג גריס למיכל וכן בשולחן ערוך אורח חיים שם סעיף א' כתב יהא אדם רגיל לאכול בראש השנה רוביא דהיינו תלתן וכו' הרי אף לפירש תלתן גריס למיכל וס"ל דלא כסברת הרב המוסף. דלעיל כתב רבינו סימן ק"ר כס"ת היינו לאפוקי מטור שכתב אתרוגא. ובמ"ש הרב המוסף דיש לגרוס למיחזי ולא למיכל כי התלתן אינו נאכל אלא בשעת הדחק. אמת שכך כתב הרמב"ם בפרק י"א מהלכות תרומות דין ט' ובפרק י"ב דין ז' שהתלתן אינו למאכל אדם ופירש הכסף משנה אלא על ידי הדחק. אבל בפרק ב' דין ח' כתב התלתן אע"פ שאינו אוכל אדם כשיקשו הואיל ורוב האדם אוכלין אותן בתחלתן הרי הן חייבין בתרומה ובמעשר עכ"ל הרי דבתחלתן נאכלין התלתן לרוב בני אדם. וכן מוכח ממה שפירש ה[[רע"ב/מעשרות/א#א|רב מברטנורה ריש פרק קמא דמעשרות]] כלל אמרו במעשרות כל שהוא אוכל למעוטי סטיס וכו' שאלו אינם אוכל אעפ"י שהן נאכלין ע"י הדחק אינם חייבים במעשרות. ואלו בתלתן תנן שם במשנה ג' התלתן משתצמח חייב במעשר שמע מיניה דנאכל לרוב בני אדם אפילו שלא על ידי הדחק. וכן מוכח מבבא קמא [[בבלי/בבא קמא/פא/א|דף פ"א.]] כאן לאדם כאן לבהמה שאריה משארי לאדם לא שאריה משארי לבהמה ע"ש. הרי שזורעין התלתן למאכל אדם. אמור מעתה אין דבריו מוכרחין למחוק גרסת למיכל. ודע דבב"ק שם בריש הענין פי' רש"י תלתן מין קטניות ושמה פנגרי"א. ובר"ה דף י"ב: פי' רש"י תלתן מין תבלין ושמה פינגר"י. ובמ"ש עוד הרב המוסף על פירוש רש"י רוביא תלתן דלא נהירא כי תלתן נקרא בלשון תלמוד שבלוליתא. אמת שכך נקרא בגיטין דף (ס"ט:) [ס"ט.] ופי' רש"י (תבלוליתא) [שבלוליתא] תלתן פינוגר"י. אבל וכי לא נראה פעמים הרבה דדבר אחד נקרא בשמות הרבה ואדרבה מדפירש רש"י בשניהם פינגור"י חזינן דדבר אחד הוא וכן בעבודה זרה דף ל"ח: פי' רש"י שבלילתא פנגריי"א והוא תלתא. הרי דתלתן ושבלוליתא אחד הוא. וכן במנחות דף מ"ב: מיא דשבלילתא. מים היוצאין מן התלתן שקורין פנגרי"א:
<h2>רתע</h2>
אות <b>רתע</b> עירובין דף ס"ז. רב חסדא מרתע ממתניתי' דרב ששת ורב ששת מרתע מפלפולי' דרב חסדא עכ"ל. ועיין לעיל ערך <b>רת ג</b>': נשלם אות רי"ש נתחיל אות שי"ן
<h2>ש-א</h2>
אות <b>שי"ן</b> חולין דף צ"א. למה נקרא שמו גיד הנשה שנשה ממקומו ועלה וכן הוא אומר נשתה גבורתם היו לנשים עכ"ל. במוסף <b>(א"ב</b> אין זה עיקר) עכ"ל. כל זה בגמרא הנ"ל מבואר ותמה אני על החכם המוסף:
<h2>תאטר</h2>
אות <b>תאטר</b> כתובות דף ה'. שבת דף ק"נ. הולכין לטאטריות ולקרקסאיות לפקח על עסקי רבים בשבת. מגלה דף ו'. ועקרון (היבוסי צ"ל) כיבוסי אלו תיאטריו' וקרקסיות שלהן שעתידין ישראל ללמוד תורה בהם. ע"ז דף י"ח: אין הולכין לתיאטריות ולקרקסיות. במגלת איכה רבתי ישיחו בי יושבי שער אלו אומות העולם יושבין בבתי תיאטריות ובבתי קרקסיות. בבראשית רבה פרשה (פ"ה) [פ"ז] ויהי כהיום הזה רבי נחמי' אומר יום תיאטרון הי' והלכו הכל לראות. פירוש בלשון רומי קורין לנבלה תיאטרון קרקסיות בתי כסאות בלשון גרמטקא קורין תיאטרון למקום שיושבין שם בגובה ורואין השחוק שעושין למטה בין בבני אדם ובין בחיות רעות ועד היום קורין לקוליסיא"ו תיאטרו כי באותן המעלות היו בני אדם זה על גב זה ולא הי' מונעין הראי' אחד מחבירו והיו רואין השחוק שעושין למטה. בתי קרקסיות בתי משתאות של יין בלשון יון קורין ליין קרסי ונגינות שותי שכר תרגום וזמריהון דאזלין למישתי מרית בתי קרקסיהון עכ"ל. <b>(א"ב</b> פירוש בלשון יוני ורומיי בנין מיוחד לראות צחוק הלצים וכן קרקוס בנין עגול וגם הוא מיוחד למיני צחוק ובזמן קדמון היו בעיר רומי שלשה בניינים מפוארים אשר נקראו כן) עכ"ל. בכתובות דף ה'. פי' רש"י טרטיאות פלטי מלכים ושלטונים. בשבת דף ק"נ. ז"ל רש"י תרטייאות וקרקסאות ובסילקאות מיני פלטין הם ששם נאספו לבית הוועד. אכן במגילה דף ו'. ובעבודה זרה דף י"ח: לא פי' רש"י כלום. אמנם תוס' במגלה דף ו'. כתבו טארטריות וקרקסיאות יש מפרשים בתי עבודת אלילים ומכנין אותן טרטאנה לשון חרפה וקרקסיאות רוצה לומר בית הכסא בלשון ערב וקשה לומר שאותן מקומות מטונפות יכול ללמוד תורה אלא וכו' ור"ל בתים שמתאספים שם לוועד של עובדי עבודת אלילים עכ"ל. [וקצת חידוש שלא הזכירו תוס' את פירוש רבינו הערוך]:
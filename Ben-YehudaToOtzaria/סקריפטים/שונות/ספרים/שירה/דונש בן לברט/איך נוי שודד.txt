<h1>איך נוי שודד</h1>
דונש בן לברט
<br/>
<blockquote><p><a class="footnote" href="#fn:1" id="fnref:1" title="see footnote"><sup>1</sup></a></p></blockquote>
<br/>
<blockquote><p>אֵיךְ נָוִי שֻׁדַּד</p> <p>וְדוֹדִי עָף וְנוֹדַד<a class="footnote" href="#fn:2" id="fnref:2" title="see footnote"><sup>2</sup></a></p> <p>הָעִיר רַבָּתִי עָם אֵיכָה יָשְׁבָה בָדָד<a class="footnote" href="#fn:3" id="fnref:3" title="see footnote"><sup>3</sup></a></p> <br/></blockquote>
<blockquote><p>בָּדָד כְּאַלְמָנָה<a class="footnote" href="#fn:4" id="fnref:4" title="see footnote"><sup>4</sup></a></p> <p>[5] הָיְתָה נֶאֱמָנָה<a class="footnote" href="#fn:5" id="fnref:5" title="see footnote"><sup>5</sup></a></p> <br/></blockquote>
<blockquote><p>לָכֵן אֶשָּׂא קִינָה<a class="footnote" href="#fn:6" id="fnref:6" title="see footnote"><sup>6</sup></a></p> <p>בְּיוֹם זֶה בְּכָל שָׁנָה</p> <p>אֶעֱשֶׂה מִסְפֵּד כְּתַנִּים וְאֵבֶל כִּבְנוֹת יַעֲנָה<a class="footnote" href="#fn:7" id="fnref:7" title="see footnote"><sup>7</sup></a></p> <br/></blockquote>
<blockquote><p>נוֹרָא בְּעֶבְרָתוֹ</p> <p>[10] בִּצַּע אֶמְרָתוֹ<a class="footnote" href="#fn:8" id="fnref:8" title="see footnote"><sup>8</sup></a></p> <p>בְּאֹהֶל בַּת צִיּוֹן שָׁפַךְ כָּאֵשׁ חֲמָתוֹ<a class="footnote" href="#fn:9" id="fnref:9" title="see footnote"><sup>9</sup></a></p> <p>חֲמָתוֹ מוּכָנָה</p> <p>לַעֲדַת מִי מָנָה<a class="footnote" href="#fn:10" id="fnref:10" title="see footnote"><sup>10</sup></a> לכן…<a class="footnote" href="#fn:11" id="fnref:11" title="see footnote"><sup>11</sup></a></p> <br/></blockquote>
<blockquote><p>יוֹנְקִים אֶל שְׁדֵיהֶם</p> <p>[15] פָּעֲרוּ אֶת פִּיהֶם<a class="footnote" href="#fn:12" id="fnref:12" title="see footnote"><sup>12</sup></a></p> <p>עוֹלָלִים שָׁאֲלוּ לֶחֶם פּוֹרֵשׂ אֵין לָהֶם<a class="footnote" href="#fn:13" id="fnref:13" title="see footnote"><sup>13</sup></a></p> <br/></blockquote>
<blockquote><p>לָהֶם דָּר מְעוֹנָה</p> <p>לֹא נָתַן חֲנִינָה לכן…<a class="footnote" href="#fn:14" id="fnref:14" title="see footnote"><sup>14</sup></a></p> <br/></blockquote>
<blockquote><p>דְּמָעַי אַזְרִימָה</p> <p>[20] וְקוֹל מַר אָהִימָה</p> <p>מִיָּמִים יָמִימָה אָרִיד בְּשִׂיחִי וְאָהִימָה<a class="footnote" href="#fn:15" id="fnref:15" title="see footnote"><sup>15</sup></a></p> <br/></blockquote>
<blockquote><p>אָהִימָה כְיוֹנָה</p> <p>עַל פִּרְחֵי כְהֻנָּה לכן…</p> <br/></blockquote>
<blockquote><p>נִשְׂרַף הַהַרְאֵל<a class="footnote" href="#fn:16" id="fnref:16" title="see footnote"><sup>16</sup></a></p> <p>[25] וּמִקְדָשׁ וַאֲרִיאֵל<a class="footnote" href="#fn:17" id="fnref:17" title="see footnote"><sup>17</sup></a></p> <p>הָיָה יְהֹוָה כְּאוֹיֵב בִּלַּע יִשְׂרָאֵל<a class="footnote" href="#fn:18" id="fnref:18" title="see footnote"><sup>18</sup></a></p> <br/></blockquote>
<blockquote><p>יִשְׂרָאֵל שָׂנָא<a class="footnote" href="#fn:19" id="fnref:19" title="see footnote"><sup>19</sup></a></p> <p>עַמּוֹ אֲשֶׁר קָנָה לכן…<a class="footnote" href="#fn:20" id="fnref:20" title="see footnote"><sup>20</sup></a></p> <br/></blockquote>
<blockquote><p>שָׂם לִי לַחֲרָדָה<a class="footnote" href="#fn:21" id="fnref:21" title="see footnote"><sup>21</sup></a></p> <p>[30] אֶבֶן מוֹסָדָה<a class="footnote" href="#fn:22" id="fnref:22" title="see footnote"><sup>22</sup></a> <a class="footnote" href="#fn:23" id="fnref:23" title="see footnote"><sup>23</sup></a></p> <br/></blockquote>
<blockquote><p>הָרַס בְּעֶבְרָתוֹ מִבְצְרֵי בַת יְהוּדָה<a class="footnote" href="#fn:24" id="fnref:24" title="see footnote"><sup>24</sup></a></p> <br/></blockquote>
<blockquote><p>יְהוּדָה בְכָל מְדִינָה</p> <p>לְמָשָׁל וְלִשְׁנִינָה לכן…<a class="footnote" href="#fn:25" id="fnref:25" title="see footnote"><sup>25</sup></a></p> <br/></blockquote>
<blockquote><p>רוּחִי בִי חָלָה</p> <p>[35] בִּרְתֵת וְחַלְחָלָה</p> <p>וּבְכָל יוֹם וּבְכָל לַיְלָה מֵעַי מֵעַי אוֹחִילָה<a class="footnote" href="#fn:26" id="fnref:26" title="see footnote"><sup>26</sup></a></p> <br/></blockquote>
<blockquote><p>אוֹחִילָה בַאֲנִינָה<a class="footnote" href="#fn:27" id="fnref:27" title="see footnote"><sup>27</sup></a></p> <p>בְּיָגוֹן וּמְגִנָּה<a class="footnote" href="#fn:28" id="fnref:28" title="see footnote"><sup>28</sup></a> לכן…</p> <br/></blockquote>
<blockquote><p>הֱצִיקוּנִי זָרִים</p> <p>[40] יַלְדֵי אַכְזָרִים</p> <p>אָהֳלֵי יִשְׁמְעֵאלִים מוֹאָב וְהַגְרִים<a class="footnote" href="#fn:29" id="fnref:29" title="see footnote"><sup>29</sup></a></p> <br/></blockquote>
<blockquote><p>הַגְרִים לִי עִנָּה</p> <p>וְהִרְוַנִי לַעֲנָה לכן…<a class="footnote" href="#fn:30" id="fnref:30" title="see footnote"><sup>30</sup></a></p> <br/></blockquote>
<blockquote><p>נַפְשִׁי אֲשֶׁר שַׁחָה</p> <p>[45] בְּיָגוֹן וַאֲנָחָה<a class="footnote" href="#fn:31" id="fnref:31" title="see footnote"><sup>31</sup></a></p> <p>הַמְצֵא לָהּ הֲנָחָה קוֹל שָׂשׂוֹן וְקוֹל שִׂמְחָה<a class="footnote" href="#fn:32" id="fnref:32" title="see footnote"><sup>32</sup></a></p> <br/></blockquote>
<blockquote><p>שִׂמְחָה לָאֲנִינָה</p> <p>וְתוּגָה לָעֲדִינָה<a class="footnote" href="#fn:33" id="fnref:33" title="see footnote"><sup>33</sup></a> <a class="footnote" href="#fn:34" id="fnref:34" title="see footnote"><sup>34</sup></a></p> <br/></blockquote>
<blockquote><p>וְלֹא אֶשָּׂא קִינָה</p> <p>[50] בְּיוֹם זֶה בְּכָל שָׁנָה</p> <p>וּפְדוּיֵי יְהֹוָה יְשׁוּבוּן וּבָאוּ צִיּוֹן בְּרִנָּה<a class="footnote" href="#fn:35" id="fnref:35" title="see footnote"><sup>35</sup></a></p> <br/></blockquote>
<ol><li id="fn:1"><p>בכתב–יד בספריית ששון. עיין אהל דוד במפתח.</p> <p>בדפוס בתכלאל “עץ חיים”, חלק ב, ב, טז, ב – יז, א. על פיו נדפס כאן. בדפוסים רבים אחרים עיין ד' וגם במלואים.</p> <p>אקרוסטיכון: אני דנש. בתכלאל סדר הבתים הוא: אני נדש. וכן בארבע תעניות, ויניציאה תקט"ז, פט, ב.</p> <p>אין לקבוע אם זהו לדונש בן לבראט. הקבלות יש לבית 46–45 בשיר דעה לבי, 14, אולם היא הקבלה נפוצה (אנחה הנחה); 51 בדיוק כמו בסוף “אדום עקר”. בש‘ 41 נשמט מן הפסוק השם: “אדום” שהוא כינוי לנוצרים, וד’ נהג להזכיר את המוסלמים ואת הנוצרים יחד (ועיין להלן 41).</p> <p>קינה לתשעה באב.</p> <p>המשקל בכל שורה פרט לשלישית (עיין להלן) במחרוזות הוא חמש תנועות בלי שואים נעים ובלי שואים מורכבים.</p> <p>החרוזה היא לרוב בת עיצור אחד: נו"ן באזורים ובמחרזות בת עיצור אחד או שני עיצורים. המלה האחרונה במחרוזת באה בראש האזור, כגון: בדד, חמתו, להם וכו'. במחרוזת הראשונה חרז קמץ בפתח (1–3).</p> <p>כל צלע שלישית במחרוזת היא פסוק מהמקרא ביחוד מאיכה ומירמיהו, ספרי חורבן ירושלים. <a class="reversefootnote" href="#fnref:1" title="return to body"> ↩</a></p></li> <li id="fn:2"><p>[2] וְנוֹדַד (נחום ג, יז), נ"א: ונָדַד (ארבע תעניות; תפלת ישרים). <a class="reversefootnote" href="#fnref:2" title="return to body"> ↩</a></p></li> <li id="fn:3"><p>[3] איכה א, א. <a class="reversefootnote" href="#fnref:3" title="return to body"> ↩</a></p></li> <li id="fn:4"><p>[4] שם, שם. <a class="reversefootnote" href="#fnref:4" title="return to body"> ↩</a></p></li> <li id="fn:5"><p>[5] ישעיה א, כא. <a class="reversefootnote" href="#fnref:5" title="return to body"> ↩</a></p></li> <li id="fn:6"><p>[6] עמוס ה, א <a class="reversefootnote" href="#fnref:6" title="return to body"> ↩</a></p></li> <li id="fn:7"><p>[8] מיכה א, ח. <a class="reversefootnote" href="#fnref:7" title="return to body"> ↩</a></p></li> <li id="fn:8"><p>[10] איכה ב, יז. <a class="reversefootnote" href="#fnref:8" title="return to body"> ↩</a></p></li> <li id="fn:9"><p>[11] שם שם, ד. <a class="reversefootnote" href="#fnref:9" title="return to body"> ↩</a></p></li> <li id="fn:10"><p>[13] מי מנה = ישראל לפי סופו של פסוק: מי מנה עפר <strong>יעקב</strong> (במ' כג, י). <a class="reversefootnote" href="#fnref:10" title="return to body"> ↩</a></p></li> <li id="fn:11"><p>[13] במדבר כג, י. <a class="reversefootnote" href="#fnref:11" title="return to body"> ↩</a></p></li> <li id="fn:12"><p>[15] איוב כט, כג. <a class="reversefootnote" href="#fnref:12" title="return to body"> ↩</a></p></li> <li id="fn:13"><p>[16] איכה ד, ד. <a class="reversefootnote" href="#fnref:13" title="return to body"> ↩</a></p></li> <li id="fn:14"><p>[18] ירמיהו טז, יג. <a class="reversefootnote" href="#fnref:14" title="return to body"> ↩</a></p></li> <li id="fn:15"><p>[21] תהלים נה, ג. <a class="reversefootnote" href="#fnref:15" title="return to body"> ↩</a></p></li> <li id="fn:16"><p>[24] הראל ת"י: מדבחא (יחזקאל מג, טו). <a class="reversefootnote" href="#fnref:16" title="return to body"> ↩</a></p></li> <li id="fn:17"><p>[25] אריאל = מזבח (ישעיה כט, א). <a class="reversefootnote" href="#fnref:17" title="return to body"> ↩</a></p></li> <li id="fn:18"><p>[26] איכה ב, ה. – יהוה, במסורה: “אדני”. – כְאויב, צ"ל : כְּאוֹיֵב. <a class="reversefootnote" href="#fnref:18" title="return to body"> ↩</a></p></li> <li id="fn:19"><p>שָׂנָא, אולי צ"ל שָׂנֵא, ותהיה החרוזה על דרך האמאלה קמץ בצרי (עיין מבוא), כי אין במקרא במשקל זה שורש שנא. <a class="reversefootnote" href="#fnref:19" title="return to body"> ↩</a></p></li> <li id="fn:20"><p>[28] על פי שמות טו, טז. <a class="reversefootnote" href="#fnref:20" title="return to body"> ↩</a></p></li> <li id="fn:21"><p>[29] ישעיה כא, ד. <a class="reversefootnote" href="#fnref:21" title="return to body"> ↩</a></p></li> <li id="fn:22"><p>[30] אבן מוסדה = ירושלים (ירמיה נא, כו). <a class="reversefootnote" href="#fnref:22" title="return to body"> ↩</a></p></li> <li id="fn:23"><p>[30] ירמיה נא, כו. <a class="reversefootnote" href="#fnref:23" title="return to body"> ↩</a></p></li> <li id="fn:24"><p>[31] איכה ב, ב. בארבע תעניות: וְהוּדָח במ' יהודה, טעות דפוס. <a class="reversefootnote" href="#fnref:24" title="return to body"> ↩</a></p></li> <li id="fn:25"><p>[33] ירמיה כד, ט. <a class="reversefootnote" href="#fnref:25" title="return to body"> ↩</a></p></li> <li id="fn:26"><p>[36] שם ד, יט. <a class="reversefootnote" href="#fnref:26" title="return to body"> ↩</a></p></li> <li id="fn:27"><p>[37] באנינה, תולדות אדם (עיין ד'): כאנינה. <a class="reversefootnote" href="#fnref:27" title="return to body"> ↩</a></p></li> <li id="fn:28"><p>[38] מגנה = שבר, על פי התרגום לאיכה ג, סח. עיין דרור יקרא, 9. <a class="reversefootnote" href="#fnref:28" title="return to body"> ↩</a></p></li> <li id="fn:29"><p>[41] תהלים פג, ז, ושם: אהלי אדום וישמעאלים מואב והגרים. לפי נוסח זה היו נזכרים גם הנוצרים בין השונאים (עיין למעלה). <a class="reversefootnote" href="#fnref:29" title="return to body"> ↩</a></p></li> <li id="fn:30"><p>[43] איכה ג, טו. <a class="reversefootnote" href="#fnref:30" title="return to body"> ↩</a></p></li> <li id="fn:31"><p>[45] יישעיה לה, י; נא, יא. <a class="reversefootnote" href="#fnref:31" title="return to body"> ↩</a></p></li> <li id="fn:32"><p>[46] המצא, בתכלאל ובארבע תעניות: המציא. – ירמיה ז, לד, ועוד. <a class="reversefootnote" href="#fnref:32" title="return to body"> ↩</a></p></li> <li id="fn:33"><p>[48] עדינה = בבל (ישעיה מז, ח) = בגדאד = ערבים. <a class="reversefootnote" href="#fnref:33" title="return to body"> ↩</a></p></li> <li id="fn:34"><p>[48] ותוגה, בארבע תעניות: ובכיה. – לעדינה, עיין פיוט “נצבה יונה” במחזור ארם צובא, תמד, ב–תמה, א: “מאהלי אדומה ומיושבי עדינה”. <a class="reversefootnote" href="#fnref:34" title="return to body"> ↩</a></p></li> <li id="fn:35"><p>[51] עיין הערה לש' 45. <a class="reversefootnote" href="#fnref:35" title="return to body"> ↩</a></p></li></ol>
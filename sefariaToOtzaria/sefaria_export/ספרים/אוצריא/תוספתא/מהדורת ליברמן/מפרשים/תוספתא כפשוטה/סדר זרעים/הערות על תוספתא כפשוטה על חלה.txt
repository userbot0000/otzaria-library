עיין צל"ח בפסחים שם. ועיין דק"ס שם, עמ' 96, הע' ר'.
ועיין בבלי פסחים ל"ז ב' ובדק"ס שם.
לפנינו בבבלי הגירסא היא: המעיסה קמח על גבי מוגלשין. החליטה מוגלשין שעל גבי הקמח. וכן היתה הגירסא לפני הגאונים (עיין באוה"ג שם, עמ' 39), לפני הר"ח ולפני כמה מן הראשונים. אבל בכ"י אוקספורד שם: המעסה מוגלשין שע"ג הקמח. החלטה קמח שע"ג מוגלשין. וכבר העיר בדק"ס שם שגירסא זו מתאימה למסורת הירושלמי הנ"ל. וכן במלחמות להרמב"ן בפסחים שם: "היא החליטה השנויה במשנתינו קמח ע"ג מוגלשין". וכן בתוס' שנץ (עריות פ"ח מ"ב): המעיסה פ"ב דפסחים מפרש מוגלשין על גבי קמח.
בנוסח הרש"ס (כ"ח ע"ב) של הירושלמי הגירסא היא כמו בבבלי, ואח"כ: ר' ישמעאל בר' יוסי אמר בשם אביו זה וזה לפטור. ואית דאמרין זה וזה לחיוב. וכנראה שכן ניסח הרב בעצמו ע"פ הבבלי.
עיין בברייתא שבבבלי להלן שם: יכול יהא מעיסה וחליטה חייבין בחלה? ת"ל לחם. ר' יהודה אומר אין לחם אלא האפוי בתנור וכו'.
וכבר הכריח כן הראב"ד בעריות פ"ה מ"ב מקושיית הירושלמי לעיל שם: איתה חמי נחלטה כל צורכה ב"ש מחייבין, לא נחלטה כל צורכה ב"ש פוטרין, כלומר, בתמיה. ואין מקום לקושיא זו אלא אם נניח שהמחלוקת היא באפאן אח"כ בתנור, עיי"ש בפי' הראב"ד.
עיין בבבלי פסחים ל"ז ב' ובתוספ' רי"ד שם.
עיין מאירי פסחים ל"ז א' (49 ע"א) ד"ה יש בזו. ועיין באמונת יוסף לפירוש הרש"ס כאן, כ"ט ע"א.
סי' תכ"א ח"ב, עמ' 50, או"ז ה' חלה סוף סי' רי"ז, ל"ג סע"ג.
אפטוביצר הגיה [ולא] במים, ואין זו הגהה נכונה, וגם באו"ז הנ"ל מעתיק כמו שהוא לפנינו בראבי"ה. וכן בס' המכריע סי' ס"ג: ומה שכתוב בירושלמי דמודה ר' יוחנן ע"י משקה זהו פירושו, דלא פליג ר' יוחנן במעשה אילפס ומחייב אלא באילפס יבש, דהוי כמעשה תנור, אבל אם שם משקה באילפס, או מים, או שמן, או כל מין משקה, זהו חלוט דהוי מבושל וכו'.
כגי' הראשונים, עיין אהצו"י, עמ' 137. ולפנינו בטעות: ר' יודה.
עיין מ"ש בתס"ר ח"א, עמ' 162 ואילך לתוספתא פסחים פ"ב ה"ה (כי"ע פ"א הי"ז) ואילך.
רבינו אפרים (עיין ראבי"ה ה"א סי' קס"ה, עמ' 172 ובהע' 6, 11, שם) ור' אליהו מעכו (עיין שו"ת הרשב"א ח"ה סי' נ"ו).
עיין מ"ש להלן שו' 34. ואעפ"י שבתורה לא נתבאר בפירוש שהפקר פטור מתרומות ומעשרות, אלא הלכה היא שאין חיוב תרו"מ בשעה שהלוי והכהן יכולים לזכות בכל הפירות, כלומר, "ידך וידו שוין בו", הכא שאני שאינו מפקיר את העיסה אלא נותן רשות לרבים לאכול משלו, והוא כמזמינם לאכול אצלו, ואפילו אין בעיסה כשיעור לכל אחד ואחד חייבת בחלה.
ואינה דומה לחלוטה וכדומה שהיא פטורה אפילו בלילתה עבה, שהרי יש שאוכלים אותה כמות שהיא, ועדיין לא נטבלה, אם אין דעתו לאפותה. וכן אם דעתו לייבשה בחמה לא נטבלה לשיטת כמה מן הראשונים. אבל בנידון דידן שדעתו לאכל בצק כמות שהוא בטלה דעתו אצל כל אדם, וחזקתו לאפותו בתנור, ונטבל משעת גלגול.
עיין במהרי"ט אלגזי ה' חלה פ"ד סי' י', צ"א ע"א. וציין לו המו"ל שם.
= לא יטלה, ולא יטלה, עיין מ"ש לעיל, עמ' 726, ובתס"ר ח"ב, עמ' 52, ועמ' 245 ועוד. והראשונים גורסים בפירוש: שלא ליטלה, עיין אהצו"י, עמ' 136 ואילך. וכ"ה ברש"ס, נ"ז ע"א.
ועיין בראשונים הנ"ל שפירשו אחרת, אבל להלכה אין הבדל.
ס' הישר לר"ת סי' רנ"ג, כ"ז ע"א; או"ז ח"א, ל"ה ע"ד, ה' חלה סי' רל"ה. ועיין מאירי פסחים ו' א'. וכן מעיד בר"ש פ"ג מ"ה שברוב הספרים הגירסא היא: עיסת ארנונא פטורה מן החלה, והוא דלא מצי מסלק ליה. אבל הרשב"ם גרס: פטורה מן החלה אע"ג דמצי מסלק ליה וכו'. עיין בס' הישר ואו"ז הנ"ל.
זו היא הגירסא הנכונה בבבלי סוכה ל"ה א', עיין דק"ס שם, עמ' 100, הע' ו'. ועיין מ"ש להלן.
דעה זו היא בניגוד למסורת שבירושלמי מע"ש שהבאנו בפנים, והרי סתם ר' חייה בשם ר' יוחנן הוא ר' חייה בר אבא.
במאירי סוכה ל"ה א' כתב: וכן עיסה של מעשר שני בירושלים, אעפ"י שהיא ממון גבוה חייבת בחלה וכו'. ובפסחים בסוגיין כתב: וחייבת בחלה הואיל ואם ניטמאת פודין אותה וכו'. ודבריו לכאורה תמוהין מאד, עיין בבבלי סנהדרין קי"ב ב', וכנראה שגרס שם: אבל בגבולין דברי הכל חייבת, כמו שהעתיק ביד רמה שם. ברם כבר דחה הרמ"ה גירסא זו, והכריע כנוסח הספרים שלנו, עיי"ש. ועיין בירוש' פסחים פ"ב ה"ד, כ"ט ע"ב.
ומברייתא זו, וכן מסוגיית הירושלמי כאן, ברור שמדומע שבמשנתנו הוא כמו מדומע בכ"מ, כלומר, תרומה שנדמעה בחולין, ודלא כפירוש התמוה שהביא בס' האשכול להראב"ד. הוצ' ר"ש אלבק ח"א, סוף עמ' 62. ועיין בס' תרומת חלה להר"ש אליעזרי עמ' ז', הע' 52.
כלומר, שירצו לקנותן לחולין. ויש שגרסו (עיין אהצו"י, עמ' 113) בירושלמי: שמא לא ימצא לקוחות. ובנוסח הרש"ס (כ"ט סע"א) הורכבו שתי הנוסחאות, והוא פירש ע"פ הבבלי.
כלומר, ולפיכך יוצא בהם משום מצה (עיין ברש"י שם), ומטעם זה חייב גם בחלה.
ועיקר השאלה והתשובה שם מגומגם, ויש שם חסרון, עיי"ש. ועיין ר"ח ורש"י.
ברדב"ז שם העיר על לשון הר"מ בפיה"מ שכתב: עיסת הכלבים הוא שלשין אותה במורסנה ודומה לו. ברם ברור שאף ר' חייא לא אמר שהאופה עיסה רגילה לכלבים דינה כעיסת כלבים אלא לעניין חלה גרידא, אבל פשיטא שמברכין עליה וכו' אם אח"כ אכל ממנה, ולא פטר אלא מחלה בלבד, הואיל ולא נתחייבה בשעת לישה ואפייה. והר"מ בפירושו הרי פירש את כל המשנה (שמזכירה ברכה ולקיחה בכסף מע"ש), ולפיכך אמר שעיסת הכלבים הוא שערב בה מורסן הרבה שאינה ראויה לאדם אלא ע"י הדחק. ועיין בחי' רבנו חיים הלוי פ"ו מה' חו"מ ה"ה.
כלומר, שאפה אותו ע"מ לשוחקו ולעשותו ממנו כותח, כפירוש הר"ח (אוה"ג שם III, עמ' 45), ועיין פסחים מ"ב א', ברש"י ובר"ח שם.
עיין ערוך ערך כעך, ובתשה"ג גיאוניקה הוצ' הר"ל גינצבורג, עמ' 341, בתשה"ג ליק סי' מ"ב ובמאסף "הגרן" ח"ו, עמ' 51. וכעכא בסורית פירושה עוגה דקה. ועיין בבלי פסחים מ"ח ב' ובאוה"ג שם II, עמ' 147, ובירושלמי חלה פ"ב ה"ה, נ"ח ע"ג.
והובא בר"ן קידושין פ"ג סי' תרנ"א ובפי' הרש"ס כאן, נ"ב ע"ב.
נו"א: שיהא, עיין מ"ש לעיל שביעית פ"ו שו' 42–43.
כגי' כי"ר, כי"ס, הר"ש והרשב"א, עיין אהצו"י, עמ' 135.
נדידה ממקום למקום הוא סימן מובהק להוספה.
ועיין במהרי"ק פ"ה מה' בכורים ה"ב. ולפלא שלא העיר על פיה"מ להר"מ כדרכו בכ"מ.
בפי שנים נשמטה פיסקא זו ע"י הדומות, והנכון הוא כמו שהביא במלא"ש דמאי פ"ה מ"א.
בר"ש ד"ח בטעות: מן האיש.
אבל עיין במהרי"ק וברדב"ז ספ"ז מה' בכורים.
כלומר, ולא בלחם שלקח מהנחתום, כפי' הגר"א. ועיין בבלי ע"ז ל"ט ב'.
ופירש כן מפני המשך הירושלמי שהבאנו: במתארח אצלו לעיסתו, כלומר, שעשאה לעצמו, ולא למכירה.
אבל עיין מ"ש לעיל שביעית פ"ו סוף שו' 49 ומעשרות פ"ג הע' 48.
עיין בתוספ' ע"ז נ"ו א' ד"ה שמותר וברשב"א גיטין ס"א א' ד"ה רישא וסיפא.
עיין במשנתנו פ"ג מ"א, ירושלמי שבת פ"ב ה"ו, ה' ע"ב, ובמאירי חלה, עמ' 26 ואילך. ועיין מ"ש הר"ש אליעזרי בספרו תרומת חלה, עמ' ק"ב.
בשו"ת משיב דבר ח"ב סי' מ"ג העיר הרב השואל שלפיכך פסק הר"מ כר"ע (עיין לעיל שו' 26), מפני שמסוגיית מנחות הנ"ל משמע דאמרינן עמוד וחטא בעצמך כדי שתזכה בעצמך באותו דבר, דלא כתשובת החכמים בתוספתא כאן. ועיי"ש בסי' מ"ד. ואין צורך בזה, שהרי לשיטת הר"מ אין כאן חטא כלל, עיין בפ"ז מה' בכורים הי"ב.
בדרום, עיין אהצו"י פסחים, עמ' 79.
עיין ת"י שמות כ"ח, ל', ובר"מ פ"ד מה' בית הבחירה סה"א. אבל רוב הראשונים סוברים (עיין בהשגות על הר"מ הנ"ל וברש"י שמות כ"ח, ל', ברמב"ן שם, בריטב"א יומא ע"ג ב') שאורים ותומים הוא השם שהיה נתון בתוך כפלי החושן, והיה חסר בבית שני.
והשינויי בין מפקיד ומפקיר מצוי מאד במקורות, עיין מ"ש בירושלמי כפשוטו, עמ' 397.
וכשדעתו לחלק לאחרים כ"ע מודי שהיא פטורה. עיין במהרי"ט אלגזי ה' חלה פ"ד סי' ט"ז, צ"ט ע"ג ואילך, ובאו"ז ה' חלה סוף סי' רט"ו, ח"א, ל"ג ע"ב. ועיין בבאורי הגר"א יו"ד סי' שכ"ו ס"ק ג' אות ז'.
זו היא, כנראה, הוספת הרב ע"פ הבבלי הנ"ל. אבל ברור מתוך העניין שהירושלמי כיוון לתוספתא שלנו, אעפ"י שלא הביאה בפירוש.
כן נתפרשה הברייתא בבבלי נדה ז' א'. ועיין גם בירושלמי כאן פ"ג ה"ב, נ"ט ע"א, ובפ"מ שם סד"ה טבל מניינו.
ועיין בר"מ פ"ח מה' בכורים ה"י. וכגירסתינו בדפוסים כ"ה אף בכי"י. ועיין מ"ש בח"ד כאן ובמה"פ פ"ג ה"ב ד"ה א"ר יונה ובערוך לנר נדה ז' א' ד"ה כל שודאי, ואין להגיה בדברי הר"מ.
וכנראה שזו היא דעת כהנא בירושלמי פ"ג ה"ה, נ"ט ע"א. אבל חברייא בשם ר' אלעזר אמרו שם: מודה ר' עקיבה לחכמים בעיסת הדיוט שגילגולה טיבולה וכו'. מודה ר"ע לחכמים בעיסת הקדש שגילגולה פוטרה. כלומר, דווקא במקום שהגלגול הוא במקום שאין על העיסה חיוב חלה כלל, והגלגול אינו מעלה ואינו מוריד, מתחייבת העיסה בקרימת פניה, דוגמת עיסת גוי, או עיסה שבלילתה רכה שאין שייך בה גלגול, והאפייה מחייבתה. אבל אם נתגלגלה בחיוב חלה הגלגול הוא שטובל אותה. ועיין בירושלמי כאן פ"ב ה"א, נ"ח ע"ב, ומ"ש להלן בסוף מכילתין. ועיין מ"ש ר' אליהו מעכו בשו"ת הרשב"א ח"א סי' נ"ד ובתשובת הרשב"א שם.
כתובות פ"ה ה"א. וכן בספרי קרח פי' קי"ז, עמ' 137; ירוש' כתובות פ"ה ה"ד, כ"ט ע"ד; בבלי קידושין י' ב'.
ועיין לעיל שו' 17. ואף שם קרץ יותר מגלגול, אלא שהוא נפרד מן העיסה ומתחבר בה אחרי שכבר הפריש את החלה, ולפיכך צריך להפריש עליו בשעת הרמת חלה, עיי"ש.
כ"ה היתה גירסתו בירושלמי. ולעיל שם העתיק: מגרסות. ועיין במשנת ביצה פ"ב מ"ו: לא היו אופין פיתן גריצות (כגי' רוב הנוסחאות) אלא רקיקין. ובבבלי שם כ"ב ב': אין אופין פת עבה וכו'. ועיי"ש בהמשך הסוגיא ובמלא"ש למשנה שם.
פירוש הרמב"ן נתאשר ונתקיים עכשיו ע"י קטע של הגניזה שנתפרסם בתרביץ ש"ג, עמ' 132. ושם באמת נסמכה כל הסוגיא המתחילה "מתניתא דרבן שמעון בן גמליאל וכו'" למשנה י', ממש כפירוש הרמב"ן. וכן נכון, ושם עיקר מקומה, אלא שהסופרים כפלו אותה בה"ו, והשמיטוה אח"כ במקומה העיקרי, דבר רגיל בירושלמי, עיין מ"ש בירושלמי כפשוטו, עמ' 239 בהערה.
הסופר התחיל להעתיק ה"ב וראה שטעה בין בהעתקה ובין בדלוג, ושכח למחוק מלים אלו.
עיין תס"ר, ריש עמ' 114, וכבר חשדתי בזמנו שצוקרמנרל השמיט בבא זו בטעות.
ועיין מאירי פסחים ל"ה ב', 44 ע"ב.
כגי' כי"ר, קטע מן הגניזה בתרביץ ש"ג, עמ' 130 וה' חלה להרמב"ן, צ"ט ע"א. ולפנינו נתחברה מלה זו למלה שלפניה, ויצא: קידשתנו.
כלומר, אם אין לו עיסה שלמה טבולה לחלה, עיין בפי' הרש"ס, ס"ג סע"א. אבל עיין מ"ש להלן הערה 13.
וכ"ה בארבעה כתי"י הר"מ שבדקתי, וביניהם אחד על קלף.
כלומר, ירחוק אותו לתוך העיסה ויערבבנה, אבל באופן כזה שיוכל להפריש מן העיסה החדשה. ועיין במלא"ש פ"ג סמ"ח מ"ש בשם ר' יהוסף אשכנזי.
כמשנתנו פ"ד מ"ג, וכן פסק הר"מ בפ"ז מה' בכורים ה"ו. וכן פירשו הראשונים הנ"ל את התוספתא כאן.
כגירסת הספרים שלנו ופיה"מ להר"מ וטור הנ"ל. ועיין בפרישה לטיו"ד שם סי' שכ"ד אות י"ח ומ"ש בט"ז יו"ד שם ס"ק י"א אות י"א בשם הרש"ל. ועיין מ"ש בס' בית יעקב (ירושלים תרמ"ד), י"ד ע"א, ודבריו אינם מוכרחים, עיי"ש.
ועיין בשו"ת הרא"ש כלל ב' סי' ב' שכתב שעיסה שהורמה חלתה ממנה אינה מפסקת אף לעניין מוקף. אבל מן המשנה עצמה (פ"ד מ"ג) אין ראייה, ושם הכוונה שמצטרפות ונטבלות, אבל כשמפריש את החלה מקיפן. ומסתבר שלעניין מוקף עיסה שהורמה חלתה מפסקת, עיין בירושלמי כאן ספ"ג ובבאור הגר"א שם ומ"ש לעיל, סוף עמ' 354. ובלאו הכי לשון הרא"ש קשה שהבריח אותה מן הצירוף ומקנטרה במוקף שאינו מעכב. ושמא רחף לפני רבינו לשון הר"מ הנ"ל, ומוקף לאו דווקא, וכוונתו לצרוף.
וכן פירשו הר"ש ועוד. וכן מפורש בירושלמי שהעתקנו לעיל: "ואם לאו", כלומר, אם אין לו עיסה טבולה. אבל הפירוש שם אינו מוכרח, ואפשר לפרש "ואם לאו", כלומר, אם אינו רוצה להפריש על כל העיסה וכו'. ובכל אופן, הרי בתוספתא לא נזכר כלל "ואם לאו". ועיין בפי' הרש"ס, ס"ג ע"א, והכניס את פירושו לתוך גוף התוספתא.
ועיין מ"ש לעיל, עמ' 261, שו' 94. ועיין היטב בירושלמי פ"ג ה"ז, נ"ט ע"ג: נאמר ר' שמעון בן לקיש כדעתו, דאמר רשב"ל בשם חזקיה טבל בטל ברוב וכו', ובבאור הגר"א שם.
אבל עיין בהגהה שם: "ונ"ל דהיא קולא וכו'".
ויש שם השמטה אחרי בבא זו.
כ"ה ("אחר") בכי"ר, בר"ש ועוד. ולפנינו בטעות: אחד.
עיין ירושלמי פ"א ה"א, נ"ז ע"ב; פ"ד ה"ב, נ"ט ע"ד. ועיין ר"מ פ"ז מה' בכורים ה"ד, ובס' משנה ראשונה פ"ד מ"ד.
כמשנתנו פ"א מ"ז, עיין בירושלמי ובר"ש שם.
בר"ש ניסה לפרש אחרת, אבל אף הוא הסיק שהכוסמין הן באמצע. ועיין בפי' חלה להרשב"א הנ"ל.
וכן היתה הגירסא בירושלמי לפני המאירי, עמ' 38, אלא שדבריו שם אינם ברורים, וכנראה שכתב מה שכתב שם ע"פ פיסקי חלה להרשב"א, עיין להלן הערה 24.
וכ"ה אף בכי"ד של הירושלמי, אלא ששם חסרה המלה "אלא", וישנן המלים "לא בדא".
בהוצ' קורוניל נדפסו דברי הרשב"א הנ"ל בשיבושים. וכ"ה בד' קושטא: אלמא משמע דדוקא בכוסמין באמצע, משום מן (=מין) החטים [אבל לא] לגמרי (כלומר, שאינן מין חטים ממש, שהרי הן כלאים זה בזה), ולא אמרו מצטרף אלא שהוא דומה בעיסתו (כלומר, אבל מין אחר מפסיק, שלא יצטרפו), אבל מין אחד ממש (כלומר, בשתי הקצוות), דקב חטים וקב שעורין וקב חטים, אעפ"י שהשעורים באמצע אינן מצפקין (צ"ל: מפסיקין). ועיין במאירי, עמ' 38. ועיין מ"ש לעיל שו' 5–6.
בכי"ל של הירושלמי נוסף אחרי הפיסקא שהעתקנו בריש שו' 11–12: קב חטים קב שעורים קב כוסמין תורם מן הכוסמין לפי מה שהוא. ונמחק כ"ז. ובכי"ר שם: הלכה ד'. קב חיטין וקב שעורי' תורם מכל אחד ואחד לפי מה שהוא. קב היטין קב שעורי' קב כוסמיות תורם מן הכוסמין. וברור שכי"ר מתאים כאן לכי"ל (אלא שברישא יש שם השמטה, וצ"ל: וקב שעורי' וקב כוסמין). וצ"ע.
אבל בגוף כי"ל ליתא, והושלם בגליון. וכן ליתא בכי"ר, עיין לעיל הערה 25.
עיין מ"ש לעיל, עמ' 319, הע' 45.
והסופרים שלא היו רגילים ב"איך שפירושו "אם" השמיטו את המלה תרם. ועיין מ"ש לעיל דמאי פ"ב הע' 46 ולהלן בכורים פ"ב שו' 24. [ומ״ש להלן שבת רפי״ג.]
כגירסת הריבמ"ץ בס' תרומת חלה של הר"ש אליעזרי, עמ' ל"ה. וכ"ה בר"ש פ"ד מ"ד ובכמה מן הראשונים, עיין אהצו"י, עמ' 147. וכ"ה בנוסח הרש"ס. ולפנינו בטעות: לכשיתלשו.
עיין במשנתנו כאן ספ"ב וטהרות רפ"ב.
אחד מכ"ד מהמשת רבעים היא ביצה ורבע. ועל שיעור חלה מן התורה, עיין במקורות שצוינו לעיל פ"א סוף שו' 24–25. ועיין להלן הע' 39.
ועיין היטב בירושלמי פ"ג ה"א ובפירוש הגר"א שם וברידב"ז שם ד"ה אמר ר' יוסי. ויתבארו אי"ה הדברים במקומם.
ועיין היטב בירושלמי תרומות פ"א ה"ד וברידב"ז שם ד"ה ר"ח סבר במינו, ובס' ניר שם. וכאן הדברים פשוטים, שאם אמר חוץ מן הטמאות שהן מצטרפות לחטים שבשאר הכרי, והוא תורם אף עליהם.
וכ"ה ("בעלי אריסיות") במשנתנו בכורים ספ"א במשנה שבירושלמי, קויפמן, פרמה וקטעים מן הגניזה, וכ"ה בירושלמי שם ספ"א (כמה פעמים). וכן בב"ב פ"י מ"ר בהוצ' קויפמן ולו (לו: ארסיות). וכן להלן מו"ק פ"ב ה"ג: שטרי עריסיות (כי"ו), אריסיות (ד), אורסיות (כי"ל), ארסיות (כי"ע וירושלמי שם פ"ג רה"ד, פ"ב ע"א).
וכנראה שר"א בר' צדוק סובר שלא גזרו טומאה על אויר סוריא.
ועיין בפיסקי חלה להרשב"א ש"ד, י"ז סע"א. וכיוון למלה "ואילך" שבתוספתא כאן. ושמא היתה לפניו הגירסא כאן: ולחוץ, עיי"ש.
עיין דעת ר"ש לעיל פ"א סה"ח, שו' 25 ומש"ש.
עיין בירושלמי כאן פ"ד רה"ט, ס' ע"א, ובריבמ"ץ ובר"ש פ"ד מ"ח. אבל ברא"ש למשנתנו, ובמאירי, עמ' 41, פירשו שמן התורה לאו דווקא, אלא כעין תורה. ועיין לעיל הע' 31.
עיין מ"ש עליו ר"א אפשטין במאסף "הגרן" ס"ז, עמ' 52, והרי"ן אפשטין בתרביץ ש"ו, עמ' 365.
הפיסקא היא בעברית אף בנוסח הערבי.
חידושי הראב"ד ב"ק, הוצ' ר"ש אטלס, עמ' רצ"ט, ומאירי שם, ריש עמ' 306.
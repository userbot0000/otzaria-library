וכ"ה בכי"ל כאן ובמכירי הנ"ל (בפנים). ועיין בשנו"ס במשניות הוצ' ראם.
ועיין בירושלמי ספ"א, ס"ד ע"ד.
עיין להלן, שו' 35 ואילך.
עיין מ"ש בגליון הש"ס לר"ע איגר כאן ו' סע"א, והשוה מאירי, עמ' 12.
לפי ס' המכתם למו"ק, עמ' 297, הרא"ש שם פ"ג סי' ד' (ועיין גם בתוספות הרא"ש הוצ' הגר"ד קוק, עמ' נ"א, ובהע' 8 שם), נ"י שם סי' אלף קפ"ג ועוד.
כגי' הגאונים והראשונים, עיין בהוצ' מלטר.
ולעצם העניין באילו תעניות מוציאין את התיבה עיין מ"ש להלן, שו' 28–29, ד"ה מה בין.
ועיין גם להלן, הע' 11.
ואם הפיסקא שייכת באמת למשנתנו, הרי אף התוספות לא גרסו במשנתנו "מקלה".
עיין נחמיה ט', א', וברש"י שם. ועיין ש"ב י"ג, י"ט, ודניאל ט', ג'. אבל בשאר המקומות במקרא נזכר "אפר" ע"פ רוב ב"הצעה".
המלה "מקלה" חסרה ברוב כתה"י, עיין בשנו"ס בהוצ' מלטר, ועיין לעיל הע' 8.
והעיד עליו בראשונה כמקור להר"מ הגאון ר' שלמה זלמן מווילנא (בתולדות אדם ח"ב ד' ווילנא תרפ"ח, ה' ע"ב. והספר נדפס בראשונה בשנת תקס"א-תקס"ט). ובהערות להרא"ה כאן, עמ' ט"ו, הע' ו', הביאו בשם אביו.
עיין מ"ש על "פלפל" ר"ח ילון בתרביץ ש"ו, עמ' 225.
וכן במגילת הסרכים (7, VI): על יפות איש לרעהו וכו'. וכבר תקנו משמי: עליפות, חליפות. ועיין מ"ש בן-חיים ב"עברית וארמית נוסח שומרון" ח"ב, עמ' 551, הע' 306.
נפיחי כפן, עיין בבלי כאן י"ט ב' ושבת ל"ג א'.
בהוצאות שלנו, והיא חסרה שם בקטעים מן הגניזה ובראשונים, עיין מ"ש בירושלמי כפשוטו, עמ' 466.
בידן ? ואם אין כאן שיבוש כוונתו: נישא את לבבנו נקי.
ופירשו בבבלי ט"ז ב': שביעית לארוכה, שהרי בגואל ישראל של תפילת שמונה עשרה כבר מתחיל להאריך.
בירושלמי: משפיל רמים, וכ"ה בבבלי בהוצ' מלטר, אבל בהוצאות שלנו שם (וברוב כתה"י): הרמים.
וכנראה שאף רש"י (ולאו דווקא המיוחס לרש"י) תיקן כן, עיין בתוספ' רי"ד ר"ה כ"ז א'. וכן הביאו כמה ראשונים בשם רש"י.
על הברייתא בסדר עולם פ"ל, וכ"ה להלן פ"ג ה"ט.
מעצם דברי ר' יוחנן בירושלמי ובבבלי שהזכרנו בפנים אין סתירה לדברי יוסף הכהן, שהרי אמרו לעיל בסמוך שכל משמר שהיו בו פחות משבעה בתי אבות היה לכל הפחות בית אב אחד מקריב שני ימים, ובכגון דא אמרו שמי שזכה בפייס בתמיד של שחר זוכה בתמיד של בין הערבים. ומן הברייתות שם יש קצת סיוע לדברי יוסף הכהן שהיה עד ראיה למה שהוא מספר. ועיין גם בתוספות יומא כ"ו א' ד"ה ואי משכחת. ואם ישאל השואל הרי פשיטא שצריך פייס אחד לתמיד של בין הערבים, אם בתי האבות מתחלפים לפניו, אף אתה אמור לו ששאלה זו קיימת גם לתירוץ של שני התלמודים, ובעל כרחינו היא גופא קא משמע לן שבאותו זמן מתחלפים הכהנים. אבל מתוך המשא והמתן בירושלמי ובבבלי מוכח שבימות החול מעולם לא היה פייס בין הערבים.
עיין בירושלמי יומא ספ"א, ל"ט ע"ב, בבלי שם כ"ב א' ומקבילות.
לפי הרמב"ן ניחא, והכוונה שהממונים היו מגדילים בכל חודש את המשמרות ומספחים להן כהנים שלא היה להם משמר קבוע.
וכבר תמה ע"ז בהר המריה פ"ד מה' כלי המקדש, אות כ"ד. ושמא הכוונה כאן לכהנים שלא הכירו את משמרתם וחלקו אותם לחדשי השנה, והם הם שהגדילו (הפיסו בגודל) בינם לבין עצמם בכל חודש. ועיין מ"ש להלן, שו' 20–21, ד"ה והנה.
הובא בפתח עינים להרחיד"א רפ"ד. ורק על פיהם אפשר להבין את הדברים התמוהים שבפי' לדבה"י שזכרנו בפנים. ואפשר איפוא שהכוונה כאן למעמד הקבוע בירושלים, ובו היו מגדילים (מגדילין ע"י הוצאת גודל) בכל חודש. ועיין היטב בריש מגילת תענית, ושמא הם הם שהביאו את הקרבנות לפני שגברה יד הפרושים, עיי"ש.
עיין במיוחס לרש"י י"ז א' ד"ה ואיני יודע, ובתענית הוצ' מלטר, עמ' 63, בשנו"ס לשו' 19. ואעפ"י שהגירסא "ואינו" היא גם בשרי"ר, עמ' 179 (שם: ואנו, והיא היא), מ"מ נראה שכאן צ"ל: "והוא" כמו שהוא בתוספתא וברוב נוסחאות הבבלי. ועיין מאירי, עמ' 52.
עיין כפו"פ פ"ו, עמ' פ"ו (ד"ר, כ"ג סע"ב) שפירש להפך שתקנתו תהיה קלקלתו. ועיין בשנו"ס אצל מלטר, עמ' 64, שו' 1. ופירושו קשה, עיין ירושלמי מגילה פ"א ה"א, ע' ע"א, ובהערת ר"ז דימיטרובסקי לחי' הרשב"א מגילה, עמ' 32, הע' 408. והוסיף בכפו"פ שם: אבל הירושלמי יש בו פי' אחד, וכנראה שכוונתו שיש בו פירוש אחר בברייתא לעיקר העניין, ולאו דווקא ל"תקנתו קלקלתו".
עיין מ"ש הריטב"א ט"ז סע"ב בשם מודו. ואפשר לפרש גם ע"פ פירוש המאירי סנהדרין, עמ' 76 (ואעפ"י שכל הפירושים נאמרו לעניין שתיית יין, הם קיימים גם לעניין תספורת), או ע"פ פירוש בעל ערוך לנר בסנהדרין כ"ב ב'.
עיין במעשה רוקח שם שהביא בשם ספר כ"י את דברי הר"ח בסוגיין (ועל פיו צריך לתקן את הנוסחא שבדפוסים כאן) וציין גם ליד רמה בסנהדרין כ"ב ב'.
גירסא יותר מתוקנת בשרי"ר, עמ' 178.
ונקטה התוספתא "יחיד" (ולא "יחידים" בלשון רבים) ע"פ הברייתא לעיל פ"א, סוף שו' 29 ואילך. ועיקר הפירוש בס' הוספות ותקונים לס' ראבי"ה, עמ' 181.
במאירי עירובין ספ"ג מ"א א' כתב בשם "יש מפרשים" שהיחידים המתענים על הגשמים מתענים בכל יום שירצו, ולא השיג עליהם כלום. אבל במגן אבות שלו, עניין כ"ג, הביא את דבריהם, ומוכח מתוכם שלא אמרו כן אלא במתענין אחר שבע תעניות אחרונות, וממילא אין סתירה מפורשת לשיטתם מן הבבלי י' א', אבל מדברי הר"מ שהבאנו מוכח שלא כדבריהם. וכן דחה אותם גם המאירי, במגן אבות שלו.
ועיין מ"ש להלן, שו' 28–29, ד"ה מה בין.
המגיד שי"א, עמ' 310, ועמ' 317, שם שי"ב, עמ' 23, ועמ' 47.
כלומר, היחידים שבתוספתא כאן לפי כי"ע והראבי"ה.
היגר הוסיף בגוף הנוסח שלו: ושני. אבל מלה זו אינה ברוב הנוסחאות, עיין בשנו"ס שם. ועיין ב"י טאו"ח סי' תכ"ט. וכן בס' מנהג טוב סי' ס"ז (הצופה ההגרי חי"ג, עמ' 232): ומנהג טוב להתענות בכל מיני עינויים כל שני וחמישי שבשנה, לבד ר"ח וכו'.
וכן מסתבר שהייתי יכול לטעות שדינם כציבור, שהרי הם ממשיכים את תעניות הציבור, ולא פטרו את הציבור אלא משום שאין מטריחין את הציבור יותר מדאי, כמפורש בבבלי י"ד ב'.
ועיין ראבי"ה ח"ב סי' תקצ"ה, עמ' 330 ואילך, ובהערות שם.
עיין במיוחס לרש"י י"א ב' וברש"י כת"י שהביא היות בצייטשריפט פיר הבראעישע ביבליאוגרפיא חי"ב, עמ' 62.
הר"ח במקומו, הר"י מיגש בשו"ת שלו סי' מ"ח (והעיר עליו ביד דוד כ"ו ב', באו"ש שנביא להלן ועוד), הר"מ בפיה"מ (ועיין בחיבורו פ"ו מה' כלי המקדש, ה"ד) ועוד לא גרסו בקושיית הבבלי "ומעמדות".
כנראה שהכוונה לבעל המאור ריש ברכות הנ"ל בפנים, אלא שדבריו נתקצרו בדפוסים (וכפירושו של בעל ק"ע בירושלמי כאן רפ"ד, ועיין גם בנועם ירושלמי שם). וכן כנראה פירש גם בעל המאור בבבלי מגילה כ"ב א': "או דילמא הכא נמי (כלומר, בתענית ציבור) איכא מוסף תפילה" שהכוונה לתפילה שמוסיפין בין שחרית למנחה, ועיין במאירי כאן סוף עמ' 73, ובריטב"א כ"ו רע"ב, ועיי"ש כ"ו רע"א. וסרה בזה תמיהת בעל יד דוד מגילה כ"ב א' ד"ה רב איקלע, משום שנראה שבעל המאור בעצמו הביא ראייה זו.
דברי ר"א אפטוביצר שם בהע' 11 לא נאמרו אלא לפלפולא בעלמא.
כמפורש שם כ"ו ב', וכמו שהוכיחו הראשונים. ועיין בפירוש תלמיד הרמב"ן, עמ' ל"א (והע' 63 שם צריכה תיקון).
וכן הבין גם בראבי"ה הנ"ל, שהביא את הירושלמי, ועיין ראבי"ה ח"ב סי' תקע"ה, עמ' 306.
עיין בריטב"א כאן כ"ו א' וברשב"א מגילה, עמ' 112.
לעיל, שו' 26–27, עיין מש"ש ד"ה אבל.
עיין בגבורות ארי י"ב ב' ד"ה גוזרין וד"ה והא דתנן. וכדבריו משמע בירושלמי רפ"ג.
עיין בפיה"מ להר"מ, אבל בנוסחאות כ"י הוצ' קלנר, סוף עמ' 12: אם התחילו אין מפסיקין רוצה לומר, אם התחילו להתענות תענית אחת וכו'. וכ"ה בהוצ' שיק, סוף עמ' 13. אבל הגירסא שלפנינו בפיה"מ "שעה אחת" היתה כבר לפני הריטב"א ספ"ב.
שאין הראשונות יכולות לחול בחנוכה, אם לא שירד גשם במרחשון ופסק לארבעים יום (עיין במשנה רפ"ג), או שהתענו על צמחים ששנו וכדומה. וכן מוכח גם מן הלשון "וירד ר' אליעזר ורחץ" (או: ר' יהושע ורחץ, לפי התוספתא), והרי רחיצה אינה אסורה בתעניות ראשונות, עיין במשנ' פ"א מ"ה, ור' אליעזר לא הפגין כלל ברחיצתו. ואשר למעשה ר' יהושע שסיפר (או: ר' אליעזר וסיפר, לפי התוספתא), עניין התספורת בתענית ציבור לא נתבאר בפירוש. ועיין בירושלמי פ"ג הי"ג, ס"ז ע"א: בגין דרבי בעי מספרא וכו', ועיין בח"ד כאן. ובטורי אבן ר"ה י"ח ב' כתב: "ור' יהושע וסיפר, איני יודע מה עניין סיפר לתענית, וכי תענית ציבור אסור בתספורת וכו'. ברם בראבי"ה ח"ב סי' תתנ"ד, עמ' 604, פסק (בשם אביו) בפירוש שבתענית ציבור אסור בתספורת, והביא ראייה מן הבבלי ר"ה הנ"ל, ממעשה של ר' יהושע שסיפר.
ואעפ"י שאותו ב"ד שגזר שלא להפסיק בוודאי סבר כרבן גמליאל, ולא השלימו, ולדעת ר' אליעזר ור' יהושע כל תענית שלא שקעה עליו חמה אינה תענית (עיין מ"ש להלן בפנים), מ"מ הצטער הציבור שלא כדין, וכדי להוציא מדברי רבן גמליאל אמר להם צאו והתענו על מה שהתעניתם (לפי שיטתכם שהיא תענית אעפ"י שלא השלימו). ואפשר שהואיל ולפי שיטת ר' אליעזר ור' יהושע לא קיימו את התענית שלהם (שהרי לא השלימו) אמרו להם שיתענו תענית אחרת על (כלומר, נוסף) מה שהתעניתם לשיטתכם.
מדרש השכם בס' הלקוטים של גרינהוט ח"א, ז' ע"ב, ס' והזהיר ח"א, ל"ח ע"א.
ומ"ש ע"ז בתס"ר ח"א, עמ' 221, הם דברים בטלים, עיין לעיל, שו' 36–38, ד"ה מעשה וגזרו. ובקטעים ממרדכי הגדול כ"י ששון (לפי הקטלוג של ששון ח"א, 181 ע"א): וכן משמע בשאלתות, וכן משמ' בירושלמי דתענית דמגלת (צ"ל: ומגלת) תענית א"ר יוסי בר' דוסתאי וכו'.
עיין ר"מ פ"ג מה' נדרים ה"ט, ברדב"ז שם, בשו"ת ללשונות הר"מ סי' פ"ח, בשו"ת שלו ד' ליוורנו תי"ד סי' קצ"ה, בב"י טאו"ח סי' תי"ח ובאחרונים שם. ועיין בס' ההשלמה, עמ' 243.
והביאוה כמה מן הראשונים הנ"ל בפנים. וכן במחז"ו סי' רע"ג, עמ' 234, במנהיג ה' תענית סי' י"ג, מ"ה רע"א (ומ"ש במנהיג שם לפני כן: "ובהלכות רבי' האלפסי מייתי לה" שייך לסימן הקודם, והכוונה לרי"ף כאן ספ"ג. ומתוך ד' קושטא שם נראה שהסימן "י"ג" נכנס שלא במקומו, ויש שם ריוח אחרי המלים "מייתי לה"), במגן אבות למאירי עניין כ"ג, עמ' קנ"ב, בספרו למגילה ב' ע"ב (מן הספר) ועוד.
הראבי"ה שם סובר ששבועה חלה על איסור דרבנן (וכל שכן נדר), ובירושלמי מפורש שלוקה (משום שבועת שוא) ואינו צריך היתר חכם.
עיין בבלי נדרים פ' ב', בר"ן שם ח' א' ד"ה והלא מושבע, שם י"ד ב' ד"ה הנודר, שטמ"ק שם ט' א' ד"ה כנדרי, ועוד בכ"מ, עיין לעיל עירובין, עמ' 330, ד"ה אימתי.
ור"א בר' צדוק שהתענה ולא השלים בתשעה באב שנדחה ליום ראשון, הוא מפני שהיה יו"ט שלו, ולא היתה אצלו תענית כלל, אלא לצעורי נפשיה בעלמא הוא. כמפורש בבבלי כאן י"ב א', ועיי"ש בגבורות ארי שכתב שלא התענה מפני שהקל בנדחה (עיין בירושלמי כאן פ"ד סה"ט, ס"ט ע"ג ובמקבילות, ובבבלי מגילה ה' ב'), ולפיכך לא הוכיחו בבבלי עירובין מ"א א' ממעשה דר' אלעזר בר' צדוק שהוא סובר כרבן גמליאל, אלא אדרבא הראו מדיוקא שהוא חולק עליו.
וכל א"י כמדינה אחת היא, עיין בלקוטות הרמב"ן כ"ב ב'.
אלא שהגירסא שם משובשת, והנכון הוא בקטעים מן הגניזה בגנזי שכטר ח"א, עמ' 422.
אלא שהר"מ נתן הגדרה לזקנים [תיקונים והשלמות: מקור הר״מ הם דברי הגאונים, עיין אוצר הגאונים במקומו, עמ׳ 30, סי׳ ס״ג (חיבור כת״י שהזכרתי לעיל במלואים לח״ג, עמ׳ 287).], והם "זקנים ששבתו ממלאכה", שהם עשויים למות מחמת הבטלה, ועיין אבות דר"ן נו"א פי"א, כ"ג ע"א, נו"ב פכ"א, כ"ב סע"ב ואילך. ופשיטא שהר"מ לא כיון לכך, אלא פירש זקנים ששבתו ממלאכה [שהם רגילים בה].
מוצא המלה לא נתברר, ונחלקו בו חכמי זמננו.
ירושלמי פ"ד ה"ד, ס"ח ע"ב. ועיין בלשון הבבלי כ"ז ב' ושבת ל"ג ב'.
עיין בבלי ברכות ח' א', ובפי' ר"ג למעילה י"ז ב'.
בדפוסים: אמר ר' שמואל בר נחמני אמר ר' יוחנן וכו', ועיין בבלי שבת ספ"ה, נ"ו ב' וביד דוד בסוגיין.
שמא צ"ל: ובמסכת סוטה, ורחפה לפניו הסוגיא שם י"א א'. ועיין מ"ש לעיל בפנים סד"ה ר' מאיר.
בילקוט שהבאנו בפנים הסמיך לתוספתא זו: פרת חטאת. והיתה לפניו הגירסא בזבחים באריכות קצת, עיין דק"ס שם, עמ' 240, הע' ט'.
ואינה מונה את הראשונות, מפני שבהן אוכלין ושותין משחשיכה, כפ"א מ"ה, ואינן דומות לת"ב ויוה"כ, והן בכלל שאר תעניות שנזכרו להלן.
ועיי"ש, עמ' 601. אבל עיין בלשון הגאונים באוה"ג, עמ' 65 (י"ג א'), ובר"מ פ"א מה' תעניות הי"ד (והוא ע"פ הבבלי י"א א') והט"ו.
ושם נתייחסה בטעות לר"א בנו של הר"מ, עיין מ"ש בתס"ר ח"א, עמ' 223.
והיה לפניו חילוק הפרקים כבכי"ל. ושמא צ"ל שם: בפ"ב, והסופרים פתרו בטעות: בפרק בתרא.
וכן צריך לפרש לכל הפירושים (אפילו לפי הסדר שבבבלי בדפוסים) ששכח ואכל (או שאכל "דיעבד", לפי המיוחס לרש"י), היינו כשהלך למקום שמתענים, שאם לא כן אינו שייך לא יתראה וכו'.
עיין בתוספות י' ב' ד"ה למה, ובתו"ש מקץ מ"ב, א', הע' י"ד.
עיין בלשון הגאונים באוה"ג, עמ' 65, ומ"ש לעיל הע' 55.
והברייתא מלמדת שלא יתראה בפני הציבור וכו', ופשיטא שאסור לו לאכל אח"כ אלא אף להתראות אסור, והוא הדין בכל תעניות ציבור. והבבא שלעיל, שו' 96–97, מלמדת שצריך להשלים תעניתו, ושלא יאמר הואיל וכבר בטלתי את תעניתי, אף אני מותר באכילה, וכפירוש המיוחס לרש"י י' ב' ד"ה ואל ינהיג.
והיא לשון נקיבה, עיין מ"ש לעיל פסחים פ"ד, הע' 40.
וציינו לו ביד דוד בריש פירקין, באו"ש על הר"מ פ"ו מה' כלי המקדש ה"ד, ועוד.
אבל הר"א העתיק בשם הר"ח (לפי ר"ד הלבני, "שרידים מפי' הר"א על תענית", עמ' 83): משמרות כהונה ולויה, עמדו וכו'.
אלא ששם: בעריהם, כגי' כי"ע כאן. אבל במשנתנו ברוב הנוסחאות: לעריהן, ועיין בהערות מלטר, עמ' 121, מה שדייק בזה. אבל באמת היא היא, כפי שהעירותי בכ"מ.
ועיין בר"ח כ"ח א' ד"ה מתני' ובאוה"ג, עמ' 62. ועיין היטב באוה"ג, עמ' 34–35. ואם נאמר שאף בירושלים קראו בקרבנות, אלא שהמשנה קיצרה, נופלת קושיית הראשונים (עיין ס' הישר לר"ת מגילה סי' של"ד, ראבי"ה ח"ב סי' תקע"ח, עמ' 306, רשב"א מגילה כ"ב א', הוצ' ר"ז דימיטרובסקי, עמ' 111, ובהע' 205 שם, ובהגהות הרש"ש במקומו) משום שהרביעי קרא בקרבנות. ובריטב"א במגילה שם תירץ שהרביעי קרא ויחל, אבל בס' הישר לר"ת (הנ"ל): ואידך קרא בעניינא אחרינא.
עיין בבלי עירובין ק"ב ב', ק"ג א'.
כלומר, עצים למערכה, בזמני עצי כהנים שנתבארו בפ"ד מ"ה ולהלן בתוספתא. אבל הגאונים (אוה"ג, עמ' 34) פירשו שהכוונה לעצים למזבח (כלומר, עצים שקרבים כקרבן), כמו שמשמע מן הבבלי מנחות כ' ב', ק"ו ב', ועיין מ"ש בגבורות ארי כ"ו א' ד"ה קרבן עצים (הראשון) ובשי"ק שקלים רפ"ד. וצריך לומר שהפסוק בנחמיה (י', ל"ה) שהביאו בבבלי מנחות שם אינו אלא אסמכתא, כמו ששער לנכון הר"ח אלבק בהשלמות ותוספות לפ"ר סמ"ר, עמ' 497. אבל מתוך העניין בתוספתא להלן ובמקבילות מוכח שאנו עוסקים כאן בעצים למערכה, ולא בגיזרין למזבח. ועיין מ"ש לעיל ח"ב, עמ' 849.
וכ"ה הגירסא בגמרא בכל כתה"י, חוץ מכ"י לונדון, שחסר שם "אלא דמנחה קרבן עצים דחי', עיין בהוצ' מלטר, עמ' 133, ובשנו"ס שם. ועיין אוה"ג, עמ' 35. וכנראה היה מי שתיקן את הגירסא בבבלי שם לפי הנוסחא הרגילה שם שלפי המסקנא קרבן עצים אין בו נעילה, והנכון הוא כמו שהוא בכל כתה"י. ועיין מ"ש להלן בפנים בשם מהרי"ן אפשטין שפירש להפך.
כן תיקן לנכון הרי"ן אפשטין במבוא לנוה"מ, עמ' 126, ע"פ הירושלמי כלאים פ"ו ה"ד, ל' ע"ג, ופסחים ספ"ג, ל' ע"ב. וכבר עמד על עיקר הדברים ר' יוסף ענגיל כלאים הנ"ל במקומו. עיין מ"ש בירושלמי כפשוטו, עמ' 427, ובתרביץ ש"ה, עמ' 103, הע' 3. אלא שהרי"ן אפשטין הביא ראייה מן הראבי"ה הנ"ל, ומשם מוכח שכן היתה לפניו הגירסא גם בתענית.
הנ"ל (בהע' 10), עמ' 126.
עיין מ"ש על גירסת הבבלי לעיל בפנים, ובהע' 8 שם.
עיין בלשון הר"ח כ"א א', בשרידים מפירוש הר"א לתענית, עמ' 71, במיוחס לר"ג ולרש"י למשנתנו, בפי' רבינו יהונתן שבמלא"ש פ"ד מ"ד ועוד. ועיין בפיה"מ למשנתנו ובחיבורו פ"ו מה' כלי המקדש ה"ה ואילך, בקרן אורה רפ"ד ומ"ש הר"ח אלבק בהשלמות ותוספות לפ"ד מ"ד, עמ' 496. אלא שנחלקו בפי' אין בו נעילה אם פירושו שאין בו תפילת נעילה כלל, או שאין בו קריאה בתורה, עיין מ"ש במרכבת המשנה ח"א פ"ו מה' כלי המקדש ה"ה, ומ"ש בקרן אורה הנ"ל, והשוה ר"ח הנ"ל, ומ"ש בהשלמות ותוספות הנ"ל לפ"ד מ"ג.
פ"ו מה' כלי המקדש ה"ה. וכן משמע מפיה"מ למשנתנו שכתב: יום שיש בו הלל בלי מוסף הם ימים של חנוכה, ולפי שהם מדברי סופרים עשו להם חיזוק ודחו המעמד בתחילת היום (הר"מ באר כן את הבבלי כ"ח א', עיי"ש). ורבינו כתב במדוייק "שהם מדברי סופרים" (ולא שהוא, כלומר ההלל, הוא מדברי סופרים, עיין בסה"מ שלו שרש א' ופ"ג מה' חנוכה ה"ו), מפני שהחיזוק הוא לא מחמת ההלל שהוא מדברי סופרים, אלא מחמת היום שהוא מדברי סופרים (עיין בבבלי י"ז ב' ובמקבילות), ומכאן משמע שבחוה"מ סוכות לא היה מעמד כלל, שאם לא כן הרי היום הוא מן התורה, ולא היה המעמד נדחה מפני ההלל, והמשנה סתמה ופסקה כל יום שיש בו הלל אין בו מעמד שחרית, ובעל כרחינו אנו אומרים שלא דברו ביו"ט ובחולו של מועד, מפני שלא היו בהם מעמד כלל.
וכן משמע מדברי הגאון באוה"ג, עמ' 35. ואף שגרס בבבלי כ"ח ב' (כגירסא שלפנינו): יש בו מעמד, אילימא דשחרית תנא נמי הכי קאמר וכו', יפרשה בר"ח ניסן שיש בו קרבן מוסף וקרבן עצים, ואין בו הלל, ולפיכך יש בו מעמד בשחרית.
כגירסת הראבי"ה ח"ב סי' תק"ל, סוף עמ' 209, וכן מוכרח מהמשך הירושלמי. ולפנינו בטעות: ר' מנא.
והובא (מכ"י) בברכי יוסף או"ח סי' תכ"ז, ובשבה"ל השלם סי' קס"ח, ס"ז ע"ב.
עיין מ"ש דו"ז הגאון ר' צדוק הכהן בס' הזכרונות (תל אביב תשט"ז), עמ' 86.
כ"ה בברכי יוסף ובשבה"ל הנ"ל (לעיל הע' 17).
רב סעדיה גאון הוכיח מן הכתובים הללו שבימי הנביאים היו מקדשים ע"פ החשבון, עיין אוה"ג ר"ה, עמ' 84 ואילך. אבל לפי פירוש הר"ש (עיין להלן) והרי"ד אין משם ראייה. ועיין גם בתשב"ץ ח"ג סי' רמ"ד וח"א סי' קנ"ג (וציין לו בברכי יוסף הנ"ל). ואף לפי שיטתו מתבאר הירושלמי יפה.
הנ"ל לעיל הע' 17.
בן היתום ? ובפירושיו השתמשו הרבה נם הרי"ד וגם בעל שבה"ל, עיין במבוא של חיות לפירוש בן היתום על מסכת משקין (מו"ק), עמ' XI. ועיין בס' המנהגות לר' אשר בר' שאול שפרסם ר"ש אסף בספרן של ראשונים, עמ' 170.
ואפילו אם קידשו יום ל' גרידא לא שינו את זמן הסעודה, ואכלוה בבית הכנסת ביום ל' עם חשיכה. ולפיכך קראו לסעודות אילו "איבריות", "עיבריות". והירושלמי חולק על הבבלי סנהדרין ע' ב', עיין מ"ש ע"ז להלן מגילה פ"ג, שו' 33–44, ד"ה וכבר ואילך.
ומוכח מן הירושלמי שאנשי מעמד לא היו מתענים בר"ח, ועיין ר"ח כ"ח א'. אבל בריטב"א כ"ו א' כתב שהיו מתענים בו. ועיין מ"ש בקרן אורה כ"ו סע"א.
על הפירוש הנכון בדברי ר' אלעזר בירושלמי כבר עמד בקיצור נמרץ בשערי תורת א"י במקומו, אלא שכתב כמסיח לפי תומו, עיי"ש. ועיין מ"ש בהר המריה פ"ו מה' כלי המקדש, אות י"ד, ודבריו דחוקים מאד.
וממנו, כנראה, בפירוש רבינו יהונתן שהביא במלא"ש למשנתנו.
משום שטעמו אינו מבאר אלא מוסף של ר"ח.
בפי' הר"ח אלבק למשניות סדר מועד במקומו כתב: בנעילה, ופירשו בגמרא שכל שכן שלא היה בו מעמד במוסף עצמו ובמנחה. והיא פליטת הקולמוס (שאין שום חכם ניצל ממנה), ואין זכר לכך בגמרא, והכל תלוי בפירוש הדברים בבבלי כ"ח א': מה הפרש בין זה לזה וכו'. וכבר הראינו לעיל על פירוש הר"ח ורבינו יהונתן. ובפיה"מ ובשרידים מפירוש הר"א לתענית, סוף עמ' 71, פירשו שהשאלה היא למה נדחה המעמד, ולא ההלל (לפירוש הר"מ), או קרבן עצים (לפירוש הר"א). ולשני הפירושים הללו אינו עניין כלל למחלוקת ר"ע ובן עזאי. ואף לפירוש הר"ח אין משם שום הכרח שקרבן מוסף דוחה אף את המעמד של מנחה.
מן הבבלי כאן, וכן ממשנתנו פ"ד סמ"ה, אין סתירה לדברי בעל תוספות רי"ד, מפני שבקושיית הבבלי נקטו את שלשתן לרווחא דמילתא, ובמשנתנו מנו את כל הדברים שנהגו בר"ח טבת, אבל התוספתא שייחדה את ר"ח ניסן קשה, למה נתנה את שני הטעמים, והרי טעם אחד מספיק לבעל תוספ' רי"ד והרע"ב.
ומה שאמרו בירושלמי בסמוך לה: הא מוסף יש בו. מתניתא דר"מ, דר"מ אמר מתפללין וקורין וכו' הכוונה לריש משנה ד': כל יום שיש בו הלל (כלומר, חנוכה) אין בו מעמד שחרית (ודלא כפירוש המפרשים), ודייק הירושלמי הא מעמד של מוסף יש בו, והיינו קריאת מעשה בראשית, אבל לחכמים אין בו קריאה, מפני שאין בו קרבן מוסף, אבל תפילה נוספת יש בו (מתפללין והולכין להן). ומכאן ש"מעמד" (בירושלים) כאן פירושו קריאת מעשה בראשית, כמו שהראינו להלן בפנים. אבל הגאון (אוה"ג, עמ' 36) והראב"ד (עיין מאירי, עמ' 83) פירשו בדיוק להפך שאריכות התפילה בטלה, אבל קריאת התורה אינה נדחית בשום פנים, והוא בניגוד גמור לירושלמי. ורבותינו ז"ל פירשו ע"פ הבבלי שחולק בכל סוגיא זו על הירושלמי.
עיין בח"ד, בס' יד דוד כ"ח ב' ובקרן אורה כ"ו ב'.
וכ"ה הגירסא בכל כתה"י, ובחנם מחק מלה זו מהרי"ן אפשטין במבוא לנוה"מ, עמ' 127. ועיין מ"ש על כך להלן בפנים.
או: אמרי' הלל נמי דחי.
עמ' 173, הע' ת'.
ובאוה"ג, עמ' 35, כתב הגאון: ושמועה זו משובשת בכמה גירסי וכו'. ושמא כיוון אף לגירסת שני כתה"י הנ"ל.
כ"ה בכל כתה"י. ואצל מלטר בטה"ד: למינות, ועיי"ש בשנו"ס.
כלומר, משלהם, אלא משל ציבור לזכר בעלמא.
כנראה, שהכוונה היא שהתנאי הראשון לא היה אלא עם המשפחות שיביאו שנה בשנה כל זמן חייהם (עיין נחמיה י', ל"ה). והגר"נ וויידערפעלד בספרו חזון נחום סי' צ"ג הביע השערה יפה שלא קבלו קרבנות ציבור מיחידים, משום שחששו לצדוקים שהיו אומרים שתמידים באים משל יחיד (ריש מגילת תענית ובבלי מנחות ס"ה א'), ולפיכך לא חששו למכשירי קרבן (וצ"ל שלמ"ד חששו, גזרה אטו קרבן). ולפ"ז אפשר לפרש שלדברי החכמים וויתרו המשפחות על התנאי כשקלקלו הצדוקים, וחגגו את הימים הללו לזכרון בעלמא.
ועיין לעיל הע' 7.
ככמה ימים שבמגילת תענית שנהגו בהם יו"ט לזכר מאורע שקרה רק פעם אחת.
היוצא מן הכלל היחידי הוא י"ד אייר משום פסח שני (עיי"ש, עמ' 70, ובבלי חולין קכ"ט ב').
עיין בהערות למאירי, עמ' 80, הע' ב'. ובוודאי שאין הדברים פשוטים כל כך, כמו שסבר ידידי הרב המעיר.
כחילוק הפרקים שלפנינו, או ככי"ל.
עיין בס' יחוסי תנאים ואמוראים שהזכרנו בפנים שפירש שההוכחה היא משום שהתענו בתשעה באב, שלא נהג בזמן הבית. ועיין גם בתוספות כאן י"ב א' ד"ה התם. ומכאן אין הכרח (שת"ב לא היה נוהג בזמן הבית), משום שלפי סדר הזמנים מוכח שר"א בר' צדוק לא סיפר על זמן הבית, עיין במקורות שהביא ביוחסין השלם שהבאנו לעיל בפנים. ועיין לעיל סוכה פ"ב ה"ב, שו' 7–8, ומש"ש.
ופירש הרע"ב (פ"ד מ"ה): ועל שם כך נקראו בני סלמאי הנתוצתי, שהיו נותצים הסולמות אחרי שעברו מן השומרים.
כלומר, בצילייא, גרוגרות, עיין מ"ש לעיל ח"א, עמ' 339, הע' 4.
בהוצ' לגרד שם לנכון: דבטילו בנוי פרזדאוון. ובפי' בעל העקדה סוף רות: פרסדאוון, ובאשכול הכפר לר"א סבע שם, מ' ע"א: פרזדוואן.
בכי"א שם: בשבעה בו (כגי' ד וכי"ו כאן), ובכי"מ שם: בט"ו בו.
במקום "הרמב"ם", וכצ"ל באגור סי' תתל"ד.
כצ"ל במקום "דלאחר תשעה", וכן מעתיק בפי' תלמיד הרמב"ן, עמ' נ"ו, ברא"ש פ"ד סי' ל"ח ועוד.
צ"ל: מכי אכיל, כמו שהוא ברא"ש הנ"ל, או: מכי אכל, כמו שהוא בפי' תלמיד הרמב"ן הנ"ל.
שם פ"ב ע"ד, אלא שנשמטה שם שורה ע"י הדומות, והנכון הוא בפי' תלמיד הרמב"ן, עמ' נ"ו, ברא"ש פ"ד, סי' ל"ח, ועוד.
בשם אב"י העזרי. וכבר ראינו שהראבי"ה גורס: ואסור. ושאר הדברים שמביא שם בשמו לא מצאתים בראבי"ה.
עיין ר"ח ל' א', ופסק כר' ישמעאל בר' יוסי, וכן פסק רב האיי לפי המנהיג ה' ת"ב סוף סי' כ', נ' ע"א, וטעמם שסתם מתניתין מסייע לו, עיין בתוה"א להרמב"ן, אבילות ישנה, פ"ב סע"ד ואילך. אלא שרב האיי לשיטתו שמותר לאכול כל היום, עיין רי"ף כאן פ"א סי' תתי"ב, ואוה"ג, עמ' 19.
כגירסת הריטב"א בדפוסים. ולשון זו מגומגמת, ולא באנו להעיר על כך, אלא משום גירסת הראבי"ה שגרס: לחברו.
וכן צריך לפרש גם בפי' תלמיד הרמב"ן שהזכרנו, עיי"ש בהע' 70.
עיין מ"ש לעיל שבת פ"א, הע' 38, על מתקנין=מכינין.
ירושלמי ברכות פ"ג ה"א, ו' ע"א, ובמקבילה במו"ק פ"ג, בבלי ברכות י"ז סע"ב ואילך, מו"ק כ"ג ב', שמחות פ"י ה"ג.
בס' מעשה הגאונים הוצ' ר"א אפשטין, עמ' 36 (והובא בפרדס סי' קנ"ח, הוצ' הרח"י עהרענרייך זצוק"ל, עמ' רנ"ט, ברוקח סי' שי"ב ושבה"ל השלם סי' רס"ו, קכ"ז ע"ב): אבל אני יקר (כלומר, יקר בר' מכיר, עיין במבואו של אפשטין שם, עמ' XII) מצאתי בהלכות גדולות בפי' שחייב להפסיק לסעודת שבת משש שעות ולמעלה שלא לאכול בשר ושלא לשתות יין. ובוודאי היתה לפניו שם הוספה ע"פ רב נטרונאי (עיין אוה"ג, ריש עמ' 44). וכנראה שאין כאן אלא מנהג (עיין אוה"ג שם סוף עמ' 43, בשם רב שר שלום), מפני שלא היו רגילים בסעודה שלישית בבשר וביין, ואין כאן דברים שבפרהסיא. ומכאן שסברו שאף בת"ב שחל להיות בשבת נוהגים בדברים שבצינעא, עיין מ"ש לעיל בפנים סד"ה תשעה באב בשם המאירי. עמ' 93.
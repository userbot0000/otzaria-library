ועיין מ"ש בס' המכתם, עמ' 1, בשם רש"י, ובהע' ג' שם, וברשב"א עמ' 1 ואילך, ובהערות שם.
כפירוש בעל שדה יהושע.
כלומר יקראו עכשיו בי"ד, שהרי מי יודע אם היו מוקפות בזמן אחשורוש. וכעין מה שהקשה ר' יוסה בר' יהודה לת"ק בתוספתא כאן כן הקשה, לפי הירושלמי, אף לר' יהושע בן קרחה על שאר המוקפות של זמנם: היכן מצינו שהיו מוקפות מימות אחשורוש (ובפרט בערים שלא היה שם ישוב יהודי עתיק).
דבר אחד ממש לאו דווקא, אלא שבעיקרו של דבר שניהם מודים שאין קורין בט"ו אלא במוקפין בשעת הקריאה, אבל בפרזות באותה שעה, אעפ"י שהיו מוקפות בימות יהושע בן נון, או בימי אחשורוש, קורין בארבעה עשר בין לר' יהושע בן קרחה בין לר' יוסה בר' יהודה. ודווקא לת"ק, שהשוה את המוקפין לדין בתי ערי חומה, אנו אומרים שאם היתה מוקפת בימות יהושע בן נון קורין בה בט"ו, אעפ"י שהיא עכשיו פרזית, כהלכות בתי ערי חומה (עיין בתו"כ במקומו, בבבלי כאן ג' סע"ב ובמקבילות), וכשם שקראו בא"י שהיתה חריבה בזמן אחשורוש (עיין מ"ש לעיל בפנים בריש פירקין). אבל לר"י בן קרחה ולר"י בר' יהודה צריכה שתהא מוקפת בשעת הקריאה דווקא. ושאלת הירושלמי להלן: חרב הכרך ונעשה של גוים וכו' היא אליבא דת"ק גרידא, אבל לר"י בן קרחה ולר"י בר' יהודה אין כאן שאלה כלל, ובתר עכשיו אזלינן.
כלומר, לר' יהושע בן קרחה צריך שתהא העיר מוקפת חומה מימות אחשורוש ואילך, ולר' יוסה בר"י מספיק אם היא מוקפת עכשיו.
לפי כנה"ג הגהות ב"י טאו"ח סי' תרפ"ח, צ"ג ע"ד, והעירותי עליו בתס"ר במקומו, עמ' 226.
הכוונה כנראה להרשב"א.
ועיין לעיל ברכות פ"ג הי"ט, עמ' 16, ובמקבילות. ושם מדברים במשכים בי"ד אדר בבוקר.
וברשב"א, עמ' 47, פירש את הירושלמי אפילו בבן עיר, והחידוש הוא שלא פטרוהו לגמרי מקריאת מגילה, מפני שעכשיו אינו לא בן עיר ולא בן כרך, עיי"ש. ועיין בריטב"א י"ט ב' ד"ה גרסינן בירושלמי. ולפי הפירוש הנ"ל אין הירושלמי עניין כלל לברייתא שלנו כאן, ואף אינו סותר את הפירושים של בה"ג ובעל העיטור.
בד"ח בטעות: א"כ. ואעפ"י שכן מעתיק גם הרשב"א שהבאנו להלן בפנים, אבל כבר הוכחנו להלן שם שהיא לשון הרשב"א בעצמו (לפי פירושו) ולא לשון הירושלמי.
ועיין מ"ש לעיל ח"ב, סוף עמ' 732 ואילך.
והברייתא שבירושלמי פ"ב ה"ג, ע"ג ע"ב, אינה עניין לכאן, והיא מתפרשת כפירוש הרשב"א, עמ' 47, שהבאנו לעיל הע' 11.
ועיין היטב במנהיג ריש ה' מגילה, מ"א ע"א, ורק ע"פ פירושנו דבריו מובנים, והוא מדבר במשנה ראשונה ובזמן הבית. ושמא דברי ר' יודן בירושלמי אינם תירוץ לקושיא אלא מאמר בפני עצמו המפרש את משנתנו, והירושלמי נשאר בקושיא, ולפ"ז אפשר לפרש אף את קושיית הירושלמי בדרך אחרת קצת. ועיין היטב במנהיג הנ"ל. ולפירושנו מסתלקת קושיית בעל גליון הש"ס לירושלמי שם על הרמב"ן. ועל הרמב"ם בפיה"מ, עיין בלחם משנה פ"א מה' מגילה ה"ו, ועל ר' משה בר' יוסף, עיין בשיטת הריב"ב בריש מכילתין.
וידועה היא שיטת השאילתות ויקהל סי' ס"ז, והביאוה כמה מן הראשונים, ודנו בה כמה מן האחרונים, עיין בהערות רח"ז דימיטרובסקי לחי' הרשב"א, עמ' 13, הע' 160–161.
ס' המכתם, עמ' 3. ועיי"ש שפירש שבחנוכה לא חששו, משום שהזכרון הוא למעשה הנס, ולא לנקמה בגוים. ועיין בבלי ז' א' ובירושלמי להלן שם.
וסכנה לאו סכנה ממש, ומשום כך לא חש הירושלמי שהבאנו לעיל בפנים לתרץ את קושיית ר' יוסה.
כגירסת ד וכי"ל בתוספתא. ועיין רש"י לעיל שם בבבלי ד"ה אבל. והגאונים (עיין אוה"ג, עמ' 73) גרסו גם בבבלי: הואיל ומסתכנין וכו'. ועיין ברי"ף ריש מכילתין ואגדת אסתר ספ"ט ד"ה לקיים. וכנראה שאין כאן אלא החילוף הרגיל בין נו"ן ולמי"ד, עין מ"ש לעיל ח"ב, עמ' 658, הע' 47.
שהרי הלשון "ותרומת שקלים" משמעו תרומת שקלים ממש, עיין גם לעיל ר"ה פ"א, שו' 1 ושו' 13.
ואף שהר"מ לא הזכיר אלא את תשרי, מ"מ אם פירש את התוספתא כפי' הר"ן למה לא באר דין ניסן שחל להיות בשבת.
עיין מ"ש להלן פ"ג, שו' 43–44, על סעודת ר"ח.
כלומר, ולפיכך אם חל פורים בשבת נדחה לערב שבת, כפירש"י, ועיין לעיל שו' 8–9, ד"ה חל.
30הגירסא במשנתנו "ומתנות (ובמתנות) לאביונים" היא בטוחה בהחלט, ואין שום צל של ראייה מן הבבלי תענית י״ח רע״ב, שהרי לעניינו שם אין לו לתלמוד צורך כלל בבבא זו. והגירסא הנכונה במשנתנו היא כנראה "ומתנות לאביונים" ופירושה: ומתנות לאביונים דווקא, אבל אם נתן לעשירים אינו יוצא ידי משלוח מנות.
עיין מ"ש לעיל סוף יומא.
בדק"ס ב"מ שם העיר שאף הרשב"א בב"מ כת"י מביאה מן התוספתא. וספק גדול הוא בעיני אם החידושים שראה הרב ז"ל הם באמת להרשב"א, ולא להרמב"ן, עיין בהקדמה לחי' הרשב"א על ב"מ, עמ' 3.
ולפניו כנראה היתה כבר בתלמוד ההוספה ע"פ התוספתא. אבל הרמב"ן שם סבר שאילו הם דברי רש"י עצמו, ולא דברי התלמוד, עיין מ"ש להלן בפנים.
המו"ל שם העיר שבתוספתא דפוסים ישנים ליתא המלה "אל", והוא אינו מדוייק. וכלפנינו כ"ה גם בדפוסים ישנים, בכי"ע ובכי"ל.
וכ"ה "הספד" בכי"ל כאן, ואמרו "ספד" במקום "הספד", וכגי' כי"ו לפנינו, עיין מ"ש לעיל תענית פ"ג, שו' 27–28, ד"ה אותן.
עיין היטב בס' הפרנס סוף סי' רס"ט. ועיין בשו"ת מהר"מ ב"ב הוצ' רנ"נ רבינוביץ סי' קצ"ה, תשב"ץ קטן סי' קע"ח ובהגהה שם.
עיין מ"ש לעיל ביצה פ"ד, הע' 12.
ועיין מ"ש להלן בפנים, שו' 52–53, על הסיגנון של משנת קנים.
והעיר לנכון הגר"י שור בתיקונים ומלואים לס' העתים, עמ' 355, שהכוונה לתוספתא כאן.
עיין בתוספ' רי"ד ושו"ת שלו כת"י הנ"ל בפנים וב"הסגלה" הס"ב, עמ' 173.
וכ"ה גם בס' האורה ח"ב, עמ' 177. אבל נראה שהמלים "וצריכה טבילה חמורה במים חיים קודם כניסתה לחופה" הן הוספה מן הגליון, ואינן בהעתקה של ה' נדה לרש"י שבשבה"ל ח"ב ב"הסגלה" חנ"ט, סוף עמ' 164 (ההמשך הוא בח"ס, עמ' 165). ועיי"ש בהערות.
והרי דינה להביא כבש וכו', אבל אם היא ענייה יכולה להביא קן כזבה, אלא שאף היא מחולקת מזבה בהבאה, שאם רצתה להביא כבש לעולה תבוא עליה ברכה (עיין במשנ' סוף נגעים), מה שאין כן זבה.
ועיין בתו"כ שם פרש' ה' סהי"א, ע"ג ע"א. ובהגהות הגרי"ד שם (ס"א ע"ב) פירש שהכוונה שאם יש נגע מאחוריו אין הבית טמא, ואינו איפוא עניין לכאן. ולפלא שלא העיר שכן מפורש בתוספות יבמות ק"ג ב' סד"ה מטמא, והרב כתב כן מדעת עצמו, והוסיף: והגם שלא ראיתי כעת להפוסקים שיביאו דין זה וכו'.
נתתי דוגמא זו כדי שיהא ברור שהכוונה לחובות היחיד (והוא הדין לקרבנות ציבור שאין קבוע להם זמן). ובסוף העמוד שם מראות הדוגמאות שהכוונה לחובות היחיד ולחובות הציבור. ואני מעיר	על כך מפני שסתימת הלשון נותנת מקום לטעות למי שאינו קורא בעיון.
ועיין מ״ש בהר המריה פ״א מה׳ בית הבחירה ה״ג, ד׳ ע״ג, ד״ה אמנם ואילך.
שלא היו מושחים בשמן המשחה את הכהן שממלא זמנית את מקומו של כהן גדול הקבוע.
ועיין מ"ש לעיל יומא, סוף עמ' 725, בשיטת ר' אלחנן, עיי"ש.
עיין בצופה ההגרי ח"ו, עמ' 198, אוה"ג ברכות, הפירושים, עמ' 47.
אוה"ג שם, נספחים, עמ' 42. ועיין בבעל המאור על הרי"ף שם.
ושם העתיק מתוספתא ברכות כגירסא שלפנינו, ומכאן השינוי בשלטה"ג על הרי"ף שם שהעתיק בפ"ב מן הרא"ש פ"ב ובפ"ה מן הרא"ש פ"ה, עיין מ"ש לעיל ח"א, עמ' 15, שו' 6, סד"ה והשמיט, והפיסקא מן הרא"ש פ"ה נשמטה שם בטעות.
הרשב"א למגילה הוצ' רח"ז דימיטרובסקי עדיין לא יצא לאור בשעה שנדפסו ח"א וח"ב של ספרי זה, ולפנינו בדפוסי הרשב"א חסרה הראייה מן התוספתא.
כן מביאים בשמו כמה מן הראשונים, ואף בתוספות ד' א' ד"ה חייב "ר"י" הוא רבינו יעקב, עיין בהערת רח"ז דימיטרובסקי לרשב"א, עמ' 37, הע' 470, עמ' 38, הע' 484.
כירושלמי פ"ב ה"ג, ע"ג ע"ב, בבלי ד' א', כ' א', ומס' סופרים פי"ד, עמ' 268.
כלומר, רגיל תורה (בירושלמי פ"ד ה"א, ע"ד ע"א: רגיל תורה כעזרא), והעיקר הוא כפירוש השני שבק"ע, וכמו שהכריע שם.
ויפה העיר הגר"מ אריק בטל תורה לירושלמי כאן שמן הירושלמי משמע כשיטת רוב הראשונים (עיין להלן) שבני כפרים לא קראו בלילה כלל, אלא ביום גרידא, משום שאינם "רגילים" ועליהם לא הטילו חובת קריאה בלילה, עיין מ"ש במנהיג ה' מגילה סי' י"ז, מ"ב ע"ב, ברשב"א, עמ' 38, ועוד, עיין בהערות רח"ז דימיטרובסקי שם, הע' 485. ועיין בשו"ת הרשב"ש סי' נ"ד. ונראה שאף הראב"ד סובר כך, שכ"ה כותב בהשגות על בעל המאור בריש מכילתין סד"ה תניא בברייתא (הוצ' ראם ג' סע"א): ועל זה (כלומר, על סמך זה שזמני בני הכפרים לא בטלו גם עכשיו לגמרי) נהגו בנרבונה לקרותה מבעוד יום של י"ג לאנוסים ולבחורים (צ"ל: לאסטניסים ולמעוברות ולבחורות) שלא להתענות משחשיכה יותר מדאי. והובא במאירי, ג' ע"ב מן הספר, ובארחות חיים ח"א ה' מגילה סוף סי' כ"ג, ק"כ ע"א. ולכאורה דבריו תמוהים, שהרי לטעמו לא יצאו אלא ידי חובת יום, ויכולים לקיימו מחר בזמנו, ומה הועילו חכמים בתקנתם. ומכאן שהראב"ד סובר שהקורא בי"ג כבני כפרים אין עליו חיוב קריאת לילה כלל. ובשו"ת תרומת הדשן סי' ק"ט (ועל פיו בשו"ע או"ח סוף סי' תרצ"ב) התיר בכגון דא לקרוא בי"ג מפלג המנחה ולמעלה, ואינו עניין כלל לשיטת הראשונים הנ"ל, והוא מחמת תוספת פורים התיר, ולפיכך חלקו עליו כמה מגדולי האחרונים, עיין בפר"ח לשו"ע שם סי' תרפ"ז.
כירושלמי פ"ב ה"א, ע"ג ע"א, ובבלי ט' א', ועיין בר"ח שם.
ועיין מש"ש סוף ס"ק ט'. ולעניין מגילה בלשון לעז הכתובה בגופן של לעז אחר, עיין בכ"מ פ"ב מה' מגילה ה"ד ומ"ש מרן בטאו"ח סי' תר"צ, ועיי"ש בשו"ע ס"ק ט' ובאחרונים שם. ומן התוספתא אין להוכיח לא לכאן ולא לכאן.
ועיין במגן אברהם שם, ולא ידעתי כיצד הסיק מכאן שאפילו לעצמן אינן קוראות, ועיין לעיל בסמוך בזהר חדש שם, לעניין ברכת המזון.
כבר העירותי במאמרי בסה"י לכבוד שוקן (עלי עין), עמ' 75, ועמ' 79, הע' 5, שהדיבור "קילוס" אינו נמצא בשום מקום במשנה (בנוסחאות המדוייקות), ואף בתוספתא לא נזכר אלא במקום אחד (בסוף מו"ק).
בירושלמי נדה פ"א ה"ה, מ"ט ע"ב: אמרו לו (כלומר, לר' אליעזד) קטן היית, ואין עדות לקטן. ובתוספתא שם פ"א סה"ט: אמרו לו הוראת שעה היתה. ובבבלי שם ט' ב': אמרו לו אין שעת הדחק ראיה. ומכאן שעדותו היתה עדות אמת, אלא שלא דייק. ואעפ"י שווסתות דרבנן (עיין בבלי שם ט"ז א', ובתוספ' שם ד"ה ור"ן) מ"מ לא סמכו עליו אפילו בדרבנן. ושמא השיבו לו (לפי הירושלמי) לפי מדותיו, שהרי הוא סובר שווסתות מדאורייתא, עיי"ש בבבלי ט"ז א'. ועיין בספרים שציינתי להלן הע' 16. אבל עיין בבלי סנהדרין נ"ב ב', אלא שבירושלמי שם (פ"ז ה"ב, כ"ד ע"ב) הביאו את התוספתא שם (פ"ט הי"א) ולא שאלו כלום. ונראה שסברו שהיא היא, ור' אלעזר בר' צדוק היה קטן ולא דייק, משום שלא היה בית דין של אותה שעה בקי (כמשנתנו שם), או שהיה ב"ד של צדוקים, כרב יוסף בבבלי שם הנ"ל.
ועיין בברכי יוסף חו"מ סי' ל"ה אות ב' ומ"ש בעין זוכר מערכת הקו"ף סי' ח"י, ובס' טל תורה לבבלי כאן כ' א'. ועיין ביתרון האור להגר"י פרלמן במשניות הוצ' ראם סוף סדר מועד למכילתין פ"ד מ"א שהאריך בזה בטוב טעם, עיי"ש. ועיין מ"ש להלן בפנים, שו' 26–27, ד"ה ונראה, ולעיל הע' 15.
עיין תו"כ צו פט"ז ה"ד, ל"ט ע"ד, ספרי ריש קרח, בבלי פסחים נ"ט ב' ומ"ש בצל"ח ביצה כ' ב'.
כלומר, "בני הכנסת". וגירסת הרשב"א אינה מתאימה לשום נוסח, והיא כנראה הרחבת פירוש של רבינו בעצמו, וממנו בריטב"א ובר"ן.
כלומר, לא יקחו את הרחוב שלפני בית כנסת אחד (שהרי אסור להם למכור בית הכנסת, אם אין להם אחר), כדי להתפלל בו בתעניות ולהוציא לשם את התיבה ולקרוא בספר תורה, עיין בירושלמי ובבבלי בריש פירקין.
שאמרו שם: וכן במותריהם. ממה שגבו גבאי צדקה והותירו.
עיין בח"ד כאן שכתב: וצ"ל דרבא לא הוה ידע לה להך מתניתא. ותלמודא לא חש לאתויי תניא כותיה, משום דליכא מאן דפליג עליה דרבא.
שהוא, כנראה, בנו של ר' יוסי בר' חלפתא, עיין ירושלמי ריש יבמות, ב' ע"א, ובבלי שבת קי"ח ב'.
וקורא "הדיוט" לדברים שבקדושה, או של מצוה, שנועדו לשימוש הדיוט, כשם שבית הכנסת הוא "הדיוט" לגבי "גבוה", עיין להלן שו' 54.
כלומר, כלי שנשתמש בו גבוה, כגירסת ד וכי"ע כאן לעיל בסמוך.
כלומר, מכושה דכנישתא, עיין ירושלמי ביצה פ"ה ה"ב, ס"ג ע"א.
ועיין לעיל שם ברשב"א, עמ' 133, ובהע' 64 שם.
והוא כפירוש הרמב"ם שנביא להלן בפנים וטיו"ד סי' רנ"ט. ועיין מאירי ב"ב, עמ' 57. אבל לשיטת התוספות בערכין שם ד"ה אילימא צ"ל שהבבלי לא הכיר את הסיפא כאן. ועיין בבאורי הגר"א יו"ד סי' רנ"ט ס"ק ג', אות י"ב.
כן ("לשנותה", ולא: לשנותן) צ"ל בכי"ע, כמו שהוא בתשובת הריצב"א ובכל שאר נוסחאות התוספתא.
עיין להלן שם בתשובה סי' תר"ה ומ"ש רבינו בחידושיו לב"ב ח' ב'.
כלומר, על מקום שאין דרכו להכתב, כפירוש השני שברש"י, ועיין בס' יריאים השלם סי' שס"ו, קצ"ח סע"א, ובהע' י' שם.
עיין בב"י (בדק הבית) טיו"ד סוף סי' רע"ו ובכנה"ג הגהות ב"י אות כ"ז.
כ"ה בכי"ו. ובדפוסים ואצל צוקרמנדל נשמטה מלה זו.
ועיין ר"מ פ"ח מה' כלי המקדש ה"ג ומ"ש לעיל יומא פ"א, הע' 99.
עיין בהר המריה על הר"מ במקומו ומ"ש להלן בפנים.
עיין בלחם משנה פ"ו מה' איסורי מזבח ה"ב. ועיין רשב"א, מאירי ור"ן נדרים ו' סע"א, ואינו דומה לשם, שהרי צדקה באה מן הריבוי גרידא, ואף שם נסתפקו בנדרים ז' א' באין היקש למחצה, אבל במזבח מבואר יותר לפי מכילתא דרשב"י הנ"ל. ועיין בס' בתי כהונה, בית ועד, ס"א ע"ג.
ועיי"ש שתמה על שו"ת חות יאיר סי' קס"א שפסק הלכה כר"ש בן אלעזר, והוסיף: ומהתימא על הגאון בעל חות יאיר שנעלמה ממנו סוגיא דזבחים במקומה. ולא זכיתי להבין את דבריו, שהרי בחות יאיר שם הביא בעצמו גמרא זו, ופירש שרבא לרווחא דמילתא עביד כן, עיי"ש.
אמנם מן הכתובים עצמם אין הוכחה שדוד שמע לדברי ארונא וקנה ממנו גם את המוריגים וכלי הבקר, עיין ש"ב כ"ד, כ"ד, כפי שהעיר לנכון הגאון ר' רפאל כ"ץ בספרו ושב הכהן סי' ה', אבל מתוך הגמרא משמע שהבינו שקניית הגרן כללה אף את כלי הבקר, ולא מצינו שנחלקו בזה.
ועיין בפי' הנצי"ב לספרי במדבר, קפ"א ע"ב, שחילק בין בעלי חיים לשאר קרבנות.
וכלשון התוספתא שנביא להלן: מכל מקום הרי אלו פסולין. עיין מ"ש להלן בפנים בסוף הדבור. ושמא צריך להמשיך בר"מ את המלה "לעולם" למטה, כלומר לעולם לא יביאו לכתחילה למערכה אלא חדשים, עיין לעיל שם פ"ז ה"ג.
ובספ"ה שם פסק כר"א בר' שמעון שעצים באים משל ציבור, משום שאף ר"א בן שמוע אינו חולק על כך, וכפירוש הגאון בעל חתם סופר שהבאנו לעיל בפנים.
ועיין לעיל תענית פ"ג, שו' 42 ומקבילות, וברור שלא עשו סולמות ממש, אלא כמין סולמות, וכיוונו מתחילה לשם עצים. ובמקרא בסוף ש"ב לא נזכר כלל שבקעו את הכלים, ואפשר שהקריבו בהם כמו שהם, והרי בבמה אין צריך לשפות את העצים לפי מדת המזבח, עיין ר"מ פ"ז מה' איסורי מזבח סה"ג ובהר המריה שם. ואפשר ג"כ שאחרי שהקדישו את הכלי אין הביקוע אלא כשיפוי בעלמא. אמנם בש"א ו', י"ד, מבואר שהקריבו בעצי סתירה, וכבר נעשתה בהם מלאכה, אין למדין מסרני פלשתים (כירושלמי ע"ז פ"ב ה"א, מ' ע"ג, וכפירוש הרד"ק בש"א במקומו), או שהוראת שעה היתה (בבלי שם כ"ד ב').
עיין בתוספתא מנחות פ"ט הי"ח וחולין פ"א הי"ח ומ"ש בתס"ר ח"ב, עמ' 221.
עיין בתוספתא הנ"ל.
ועיין ר"מ פ"א מה' בית הבחירה ה"ח. ובכ"מ שם סיים שהר"מ סמך על דברי אביי בתמיד כ"ו ב'. ואנו רואים שאף סתם המכילתא ומכילתא דרשב"י מסייע לו. ועיין ריטב"א יומא י"ט א' ד"ה לשכת הגזית, ופירוש של קדמונים הוא, עיין ערוך ערך גזת, ואף הוא מסייע לדברי הר"מ, ועיין במשנה למלך שם במקומו. אבל רש"י במ"א ו', ז', פירש ע"פ דעת ר' יהודה ורבי, ולפי זה אין לבנות אף את ההיכל והעזרות באבנים גמומות שלא כדעת שתי המכילתות.
והוא כנראה תיקון ע"פ הבבלי שנביא להלן בפנים. ולמעשה אין הבדל, דוגמת משנת מע"ש פ"ג מ"ג, עירובין פ"ו מ"ב ועוד בכ"מ.
כ"ה בכל כתה"י, בר"ח שם, בראבי"ה ובאו"ז שהבאנו בפנים, במאירי במקומו ובשו"ת מהר"מ ב"ב ד' קרימונה סי' קס"ה.
וכן הגירסא גם בבבלי בכי"י ובראשונים, עיין דק"ס, עמ' 145, הע' ד'.
בבבלי היה אפשר לפרש שהיה כאן חשש של סכנה מפני המים שהציפו את העמקים, אבל בירושלמי שם משמע שלא היתה כאן אלא הגנה מפני הגשמים. ועיין ירושלמי פסחים פ"ז הי"א, ל"ה ע"ב, ואינו עניין כלל לכאן, שהרי לוא קדשו את האגף היו אף הטהורים אסורים להכנס לשם בחמה מפני החמה ובגשמים מפני הגשמים.
ומכל מקום מפשטות דברי הבבלי משמע שלא נחלק ר' יהודה על הת"ק כלל (עיין להלן הע' 54), ולא הזכיר כאן אלא עשבים, אבל הספד של רבים מותר אף בבית הכנסת שחרב, שהרי אף בשדות מספידין. וכן נראה מסתימת לשון הר"מ בפי"א מה' תפילה הי"א, ועיי"ש ה"ז. ולפיו אין חילוק בהספד של רבים בין בנוי ובין חרב. אבל מלשון התוספתא מוכח שר' יהודה אוסר בחרב אפילו הספד של רבים. והר"מ פסק ע"פ הבבלי.
וצ"ל שם: בב"ר, עמ' 1238.
בבבלי גורס בדברי ר' יהודה "אימתי" בישובן וכו', ולא בא אלא לפרש דברי חכמים (עיין עירובין פ"ב א' ובמקבילה), ולא נחלקו עליו חכמים. וכן כתב הר"מ בפיה"מ על דברי ר' יהודה במשנתנו: ודברי ר' יהודה אלו כולם אמת. ובתוספתא הגירסא בכל הנוסחאות: במה דברים אמורים וכו' (עיין עירובין הנ"ל), ואפשר שהחכמים חולקים ומתירים להספיד הספד של רבים אפילו בבית הכנסת שחרב. אבל אין לקבוע בזה כללים גמורים אפילו לשיטת ר' יוחנן (בבבלי שם).
ועיין בפסיקתא רבתי רפ"י, הוצ' רמא"ש, ל"ג ע"א. ורמא"ש בהע' א' שם משער שהמנהג הקדום היה כרב, להוציא מלבן של צדוקים שהיו אומרים שהתמיד בא גם משל יחיד, עיין בריש מגילת תענית ובבלי מנחות ס"ה א'.
עיין מ"ש הר"ל גיגצבורג בפירושים וחדושים לירושלמי ח"ג, עמ' 149, הע' 172, ונעלמה ממנו התוספתא כאן. ולא עוד אלא שהיו מנהגים בא"י שנהגו לסיים את התורה בשלש שנים ומחצה, ולפי מנהג זה התחילו בבראשית גם בר"ח ניסן, עיין בחילופים שבין אנשי מזרח וא"י סי' מ"ח, הוצ' ר"מ מרגליות, עמ' 172 ואילך. ועיין מ"ש מרמורשטין בהצופה מארץ הגר חי"א, עמ' 33. ובאמת מתוך מקורות א"י מוכח שבכלל לא היה להם סדר קבוע בקריאה, ופעמים האריכו ופעמים קצרו. ועיין מ"ש רמא"ש בבית תלמוד של ווייס ח"ג, עמ' 172 ואילך.
כנראה שדייקו כן מן הברייתא (ל' א', שהיתה, כנראה דבוקה אצלם לברייתא שלפנינו בבבלי, עיין מ"ש להלן בפנים בסוף הדבור) ששנתה: חל להיות בכי תשא עצמה וכו', ושם הרי מוכרחים לפרש שהכוונה לשבת ר"ח אדר גרידא. ואלמלא כן היה אפשר לפרש לפי מסקנת הבבלי (שמדברים במנהג א"י) "חל להיות וכו' ", כלומר, חל יום המאורע להיות, והכוונה לכל ארבעת הפרשיות, ופרשה הסמוכה לה פירושה הפרשה הסמוכה ליום המאורע. ולפ"ז יהו כלולים בלשון "חל להיות וכו' " כל הפרשיות שבתוספתא כאן. ועיין בלשון הרי"ף שהביא הראבי"ה בח"ב סי' תקפ"ב, עמ' 308, ובהערות שם.
עיין בבלי ל' ב'. ואפילו אביי יודה בה, עיין בטורי אבן שם ל' רע"א ובבאור הגר"א לאו"ח סי' תרפ"ה ס"ק ב'.
ולרב הונא (בבבלי ל' א') לא קשיא מכאן, והוא יכול להעמידה בפורים של כרכים שחל להיות בשבת, ובה אין קוראים זכור בשבת מפני שאיחור הוא לעיירות, עיין ירושלמי פ"ג סה"ה, ע"ד ע"ב. אבל לשמואל הרי מפורש שקורין פרש' זכור בשבת בפורים של כרכים אפילו בעיירות (שכבר עבר עליהם פורים), מכל שכן שקורין בו זכור בכרכים עצמן. ולא יתכן לדעתו כלל פורים שחל להיות בשבת (בין לעיירות בין למוקפים) שלא יקראו בו זכור.
ועיין בפירושו התמוה לחזרה לסדר פרשיות בה"ג ה' צרכי ציבור, ד"ו מ"ה סע"ד ואילך, ד"ב, סוף עמ' 225 ואילך. ועיין בסדור רב סעדיה, סוף עמ' שס"ג ואילך.
כלומר, המשנה בבבא זו מדברת בחול גרידא, אבל יש מהם שמפסיקין גם בשבת, כגון יוה"כ. ועיין מ"ש להלן בפנים.
וקרוב לוודאי שהיא טעות סופר, ומאי שנא בית הועד.
לשון זו היא כנראה אשגרה מדברי רשב"ג בתוספתא ב"מ פ"ט הכ"ח.
עיין מ"ש לעיל, ועיין בהערות רח"ז דימיטרובסקי, עמ' 36, הע' 451.
כוונתו שאעפ"י שבבבלי שם משמע שאף לא בבית הועד שואלין בהלכות הרגל ל' יום לפניו, מ"מ לפי המסקנה נדחה טעם זה.
והביאו בפתח עינים כאן ד' א' (צ"ג ע"ג מן הספר) בשם לקוטות ר' בצלאל אשכנזי כת"י.
עיין בריטב"א הנ"ל (בפנים) ובר"ן פסחים פ"א סי' תרצ"ו ובמכילתין פ"א סי' אלף ס"ה ועוד.
עיין בפירושי הראשונים למשנה זו. ועיין במאירי פסחים ו' א' ובפירושו למשלי ט"ו, כ"ג, ומ"ש בתס"ר ח"ב, עמ' 159.
כלומר, אבל לא שהמשנה והתוספתא כיוונו לעניין שלנו במפורש.
ויש להשלימו באוה"ג ברכות ו' ב' ופסחים ו' א' ובמקבילות.
אבל עיין ר"מ פ"ח מה' אישות ה"ה. ברם רוב הקדמונים אין מבארים כן, עיין בס' העתים, עמ' 246 ואילך, ובהערות שם.
כלומר, כפרשה נוספת למפטיר, שהרי בחוה"מ של סוכות ובעצרת קוראין במוספין שבפנחס כמבואר במשנתנו ובתוספתא להלן, ושם הוא עיקר הקריאה.
כצ"ל (במלה אחת), ובהוצ' שלנו: תקנו הם.
ועיי"ש לעיל, כ' סע"ב, שדחה את ראיית ר"ת משבת כ"ד א', והביא תשובת רב נטרונאי (עיין אוה"ג שבת, עמ' 26), וחילק שבמנחה אין חובה להפטיר, ומשום כך השלישי עולה מן המניין, ואין כאן כבוד התורה, ואין משגיחין במפטיר, הואיל ואינו חובה (והוי ליה כקורא לשם לימוד), מה שאין כן בשבת בשחרית וביו"ט שהמפטיר הוא חובה, ואם אחד יקרא בנביא ולא יקרא בתורה, יש כאן כעין זלזול בכבוד התורה שמשוים אותה לנביא. ועיין בשבה"ל השלם סי' פ', ל' ע"א, שהביא את דברי ר' ישעיה. וכעין סברא זו ראיתי (שכחתי היכן) בטעם הדבר שאנו מקדימין קריאת התורה לקריאת מגילת אסתר בפורים, מה שאין כן במגילות שה"ש, רות וקהלת שאנו קוראין אותן לפני קריאת התורה. והנימוק הוא שמגילת אסתר חובה, ותדיר ושאינו תדיר תדיר קודם, מה שאין כן שאר מגילות שאינן אלא מנהג, אינן אלא כקריאה לשם לימוד, ולא איכפת לנו אם הוא לומד לפני קריאת התורה, ואינן נכנסות לתחום של תדיר ושאינו תדיר.
כלומר המנהג שלנו שבמוספין קורא המפטיר בלבד.
עיין לעיל הע' 19.
עיין ראבי"ה ח"ב סוף סי' תקפ"ב, עמ' 310, שם סי' תקצ"ה, עמ' 327, 328 ואילך, מה שהביא בשם ירושלמי. אבל ברור שצדק ר"א אפטוביצר בהערותיו שם שהכוונה לספר ירושלמי, ומעולם לא היה כן בתלמוד הירושלמי. ועיין מ"ש הרחיד"א בשו"ת חיים שאל ח"א סי' כ"ה, וסמך שם על הירושלמי ההוא להלכה. ובוודאי אעפ"י שאינו מן הירושלמי, מ"מ, כנראה, מסורת עתיקה היא.
שהרי כיון שהוא קורא על פה אין "ומפטיר" שלנו אלא הגדה בעלמא. ועיין היטב בראבי"ה ח"ב סוף סי' תקע"ה, עמ' 299. ושמא הסתייעו "יש מפרשים" בתוספתא שלנו. ועיין מ"ש בכר בספרו ערכי מדרש, אמוראים, ערך אפטרה.
ועיין מ"ש לעיל, שו' 12, ד"ה ולכאורה. אבל אף שם לא נזכרו שני ספרי תורה, אלא שמסתבר כן לפי מה שאמרו שאין גוללין ספר תורה ברבים במקום שהפרשיות מרוחקות, עיין מ"ש להלן בסמוך בפנים.
ירושלמי סוכה פ"ה ה"ז, נ"ה ע"א (ומקבילות), בבלי שם מ"ז א', פסיקתא דר"כ פ"ל, קצ"ב ע"ב.
אלא שמפטירין וביום השמיני, ועושים את העיקר לטפל, עיין מ"ש לעיל, שו' 20, ד"ה ובס' הישר וד"ה ור' ישעיה, ובהע' 19 שם.
ולפי פשוטו חולק המדרש על הבבלי כ"ט ב' (והגהת הב"ח שם, אות ב', היא לשיטתו כ"ג א', אות ג'. ועיין דק"ס, עמ' 152, אות פ'), והראשונים הם שהשווהו לבבלי. ועיין רוקח סוף סי' רכ"ו, ומ"ש בהעמק שאלה וישלח סי' כ"ו, אות ל"ג.
וכן הביא בשם רב סעדיה באבודרהם סדר תפלות של חול ד"ה בשני ובחמשי, ד"ו שכ"ו, מ"ו סע"ד ואילך. ועיין אוה"ג, עמ' 27.
ועיי"ש הע' מ"ו, ובבית נכות ההלכות של הורוביץ ח"א, עמ' 42, ובאוה"ג, עמ' 79.
ולעיל שם הביא: "ושמע לן דאין מוסיפין בשבת יותר מששה דאינון י"ג, וביום טוב נמי מוסיפין ד', כדי שלא יהא התוספת יותר מן העיקר. והא מילתא לא ידעינן לה עיקר וכו' ". ואצל הגאונים הנ"ל מפורש שיכול להוסיף כמה שרוצה.
והביאו בארחות חיים ח"א ה' קריאת ס"ת סוף סי' ג', כ"ג ע"ב, עיי"ש בהערה לרבינו יהונתן.
והביאו בתמת ישרים, הגהות הרי"ף ומפרשיו, י"ט ע"ד, והוסיף: וטעם נכון הוא.
והעיד עליו בארחות חיים לר"ן כהנא או"ח סי' רפ"ב, אות ג', עיי"ש שציין לעוד כמה מן האחרונים.
שוב העירני ידידי רח"ז דימיטרובסקי על דברי רש"ח קוק בספרו עיונים ומחקרים (ירושלים תשי"ט), עמ' 368 ואילך, שקדמני בכמה דברים, עיי"ש שהאריך.
כגי' כי"ע בתוספתא. וכ"ה בס' העתים, עמ' 271. אבל בכי"י הבבלי: אפילו אשה אפילו קטן. וכ"ה בר"ח ובס' העתים הנ"ל, עמ' 269. והוא כסדר רוב הנוסחאות שבתוספתא.
בעל או"ז הנ"ל שהביא את הבבא שלנו יחד עם הבבא שלהלן, אעפ"י שהבבא שלנו נשנית גם בבבלי, ואין דרכם של הראשונים להביא מן התוספתא את הברייתות המפורשות בבבלי אלא אם כן יש שם חידוש. וכן בתוספ' רי"ד מהדו"ק כ"ג א' (מ"ה ע"ב) כתב על הברייתא שבבבלי (שהיא הבבא שלנו): סיומא דברייתא בפ"ג (כחילוק הפרקים שלפנינו) דתוספת מגילה איתא הכי תני בני הכנסת שאין להן מי שקורא אלא אחד וכו'. ופירש, איפוא, שהסיפא להלן הוא סיום של הרישא כאן.
עיין בברכי יוסף או"ח סי' רפ"ב, אות ז'.
ונקטו לשון זו כדי לרמוז שאין בבית הכנסת איש יודע לקרות, ומביאין איש, אבל לא אשה.
עיין בפיה"מ להר"מ למשנתנו פ"ג (פ"ד) מ"ו בשם אחד מהגאונים האחרונים. ועיין ברוקח סי' ל"ד (בשם תשובת ר' נתן בעל הערוך), וציין להם בכנה"ג או"ח סי' רפ"ב בהגהות הטור, ועיין בב"י שם. ובתוספ' רי"ד הו"ל שהבאנו בפנים מפורש שאין עולין אלא למניין שבעה דווקא, אבל לא למניין שלשה וכו', ומה שסתמה משנתנו פירשה הברייתא. ועיין היטב בשבה"ל השלם ה' תפילה סי' ל"ח, י"ח ע"א. אבל רבינו שמחה (לפי שו"ת מהר"מ ב"ב שצויין להלן בפנים ), וכן באו"ז ח"א ריש סי' תשנ"ב, פסקו שהם עולין אף למניין שלשה. וכן נראה מלשון הר"מ בפי"ב מה' תפילה הי"ז, וכן מפורש בתשובתו, הוצ' הרא"ח פריימן זצוק"ל סי' ל"ד, עמ' 31, שהקטן עולה אף למניין שלשה. ולשיטה זו מתפרשת התוספתא כלשון ראשון שכתבנו בפנים.
והרישא של התוספתא (כלומר, והכל עולין וכו') מדברת בשעה שכבר קראו שלשה, ואין אחרים שיודעים לקרוא, האשה והקטן משלימין מן הדין למניין שבעה. והוסיפו בבבלי שאפילו בכגון דא לא תקרא האשה, מפני כבוד הציבור, כמפורש בבבלי הנ"ל (בפנים).
ד' פראג סי' ק"ח, ד' קרימונה סי' ח', הוצ' רי"ז כהנא סי' מ"ז, עמ' ס"ו. וכ"ה בפסקיו שם (הוצ' הנ"ל) סי' ק', בס' הפרנס סי' ר"ו, מרדכי גיטין פ"ה סי' ת"ד, הגהות מיימוניות פי"ב מה' תפילה, אות ד', אבודרהם סדר תפילות של חול, ד"ו שכ"ו, מ"ח ע"ג, רבינו ירוחם, אדם, נתיב א' ח"ג.
אעפ"י שלשיטתו שם הנשים עולות מן הדין אפילו למניין שלשה, מ"מ לא תקרא מפני כבוד הציבור, ומוטב שיקרא איש ויחזור ויקרא.
עיין ראבי"ה ח"ב סי' תקצ"ז, עמ' 388, ובראשונים שצוינו בהע' 1 שם.
עיין מ"ש לעיל, עמ' 846, ובהע' 56 שם. ועיין מ"ש להלן בפנים סד"ה ובריטב"א.
כהסברם של תלמידי רבינו יונה בשטמ"ק כתובות ח' ב' ד"ה ואין אבלים. ועיין גם במאירי שם, עמ' 40, ורש"י כאן כ"ג ב' ד"ה אין אבלים.
ועיין בידיעות המכון לחקר השירה העברית ח"ה, עמ' צ"ג: זכר כשר זכר צנוע לברכה וכו' נברך מנחם אבלים שאכלנו משלו. ברוך מנחם אבלים שאכלנו משלו ובטובו חיינו. ובעמ' ק' שם: נברך מנחם לב אבלים שאכלנו משלו וכו'.
מדרש שכל טוב ויהי, עמ' 334, הרי"ץ גיאת ה' אבל, עמ' ס"ה, תולדות אדם להרמב"ן, עניין ההתחלה, ד"ו מ"ט ע"ב, והעיר עליהם באהצו"י, עמ' 91. וכ"ה גם במאירי כתובות, עמ' 40.
ולעיל שם בתוה"א להרמב"ן עניין ההתחלה, מ"ח סע"ד: ויש אומרים שברכת הרחבה טעונה כוס וכו', וכל הפיסקא לקוחה מס' המתיבות, עיין בקטעים מן הגניזה של ספר זה בס' מתיבות הוצ' רב"מ לוין, עמ' 14, ובהע' א' שם. ושוב הביא הרמב"ן להלן שם את הירושלמי בעניין הברכה בבית הכנסת, והוסיף: וגם זה חולק עם הגמרא שלנו. ואף ברי"ץ גיאת שם הביא את הירושלמי הנ"ל (אלא שהסדר שם הפוך, עיי"ש). וקרוב לוודאי שהרי"ץ גיאת והרמב"ן שאבו ממקור אחד.
ופשיטא שרבותינו לא נכנסו למחקרים של נוסחאות ברכת הזימון שהיו נהוגות בא"י.
ואם צדקנו בדברינו נמצאנו למדים שאף הרי"ץ גיאת כבר השתמש בס' מתיבות, והרי"ף לא היה הראשון להשתמש בו (עיין במבואו של לוין לס' מתיבות, עמ' י"ז). אחרת קשה להבין למה הביא הרי"ץ גיאת את הירושלמי שהוא נגד ההלכה. ועיין לעיל הע' 50.
בתוספ' רי"ד כתובות ז' ב': "וכן דרך קהילות ממניאה (צ"ל: רומניאה) שמברכין ז' ברכות משעת אירוסין ועומדים זמן הרבה, ואח"כ מוסרין אותה לו לחופה לשם נשואין וכו', ונ"ל שכיון שבירך ז' ברכות בשעת אירוסין אסור עוד לברכה בשעת נישואין, דהוה להו ברכה לבטלה (עיין אוה"ג שם, עמ' 16). א"נ י"ל משום אפושי שמחה וכו', הילכך מברכין אותם בשעת הנשואים" (עיין אוה"ג שם, עמ' 21). ובשו"ת הרי"ד כת"י קנטבריא סי' כ"ז, 62 ע"א: ומה שכתבת אלי על דבר ההוה תמיד ברומניאה שסמוך לאירוסין כונסין ליחד ארוסה בשבע ברכות עם הבעל, ולזמן מרובה נהוגין לעשות הילולים גדולים וקורין להם אישטיפטמטא, ובידוע שהוא עיקר שמחתם, ויש מחכמי הקהלות שמורין להזכיר שם ומלכות בברכות כמי שלא כנס מעולם, ויש שאוסרים ואומרים ברוך שהכל ברא לכבודו, ברוך יוצר האדם וכו', טעם האוסרים נ"ל וכו'. ואשר למלה הלועזית ברור שצ"ל: אישטפנימטא (ונתחברו הנו"ן והיו"ד לטי"ת), כלומר, στεφανώματα, ופירושו נישואין, חתונה, עיין במלונו של Du Cange ליונית של ימי הבינים ערך στεφάνωμα.
ובנוסחא מתוקנת בשבה"ל השלם ח"ב ב"הסגלה" של הרמ"ז חסידה חמ"ז, עמ' 140.
וסעודת אירוסין כאן אינה סעודת אירוסין שנזכרה במשנת פסחים פ"ג מ"ז, עיי"ש בבבלי מ"ט א' ובאוה"ג מו"ק, עמ' 24.
ואפילו לשיטת השאילתות חיי שרה ריש סי' ט"ז ובה"ג ריש ה' כתובות, ד"ו ס"ז ע"ב, ועוד, שמקדש ואח"כ מברך, בוודאי דוחק הוא לפרש שקידש מערב שבת וברך בסעודת שבת. ועיין מ"ש להלן, הע' 62. ועיין בשו"ת הריב"ש סי' פ"ב. ועיין ירושלמי ביצה פ"ה ה"ב, ס"ג ע"א, ובמקבילות, ומ"ש בפירושי לה' הירושלמי להרמב"ם ריש כתובות, עמ' מ"ג. ועיין מ"ש במגן אברהם או"ח סי' תמ"ד אות ט'.
עיין בבלי ב"ב ק' ב'. והיו מקומות שלא נהגו לעשות מעמד ומושב, עיין לעיל פסחים פ"ג, שו' 49, ומש"ש.
עיין באוה"ג, עמ' 28, סי' צ'.
ועיין בפירש"י כאן ובס' הפרדס הוצ' הרח"י עהרענרייך זצוק"ל, עמ' ק"ג. אבל עיין מ"ש בשטמ"ק בכתובות שם ובמחז"ו סי' תע"א, עמ' 581.
ואפשר שמבני א"י השתרש המנהג הרע שעדיין שלט בימי הרשב"ש לברך כל שבעה בלי פנים חדשות, עיין בשו"ת הרשב"ש סי' תל"ד.
שהרי בזה אין מחלוקת בין התלמודים, ואף לדידן מברך כל שבעה בפנים חדשות, והתוספתא כאן כרכה יחד סעודת נישואין וסעודת אירוסין לעניין ברכת חתנים, ומשמע שביהודה אין הבדל ביניהן.
ועיין בתשובות גאונים קדמונים סי' ח'. ברם בתוספתא כאן שכללה ברכת חתנים וברכת אירוסין ב"ברכת חתנים" (ולא הזכירה כל אחת לחוד כלשון הברייתא שבבבלי) קשה לחלק ולומר שברכת חתנים בסעודת נישואין היא כל שבעה ובסעודת אירוסין אינה אלא בשעת אירוסין. ולדעת הגאון צ"ל שמה שאמרו כאן "בין בשבת" עונה על סעודת נישואין גרידא, שהרי בסעודת אירוסין אפילו ביהודה כבר קידש מלפני השבת, ומה לה לברכת חתנים בסעודת אירוסין שאינה אלא בשעת אירוסין לדעתו. ומסתבר שביהודה מברכין ברכת חתנים כל שבעה, ואין הבדל בזה בין אירוסין שביהודה ובין נישואין בכל מקום. ובאמת אין הדיוק מן השאילתות ומבה"ג מוכרח כל כך שנוכל להסיק בדעתן שבאירוסין שביהודה אינו מברך ברכת חתנים אלא פעם אחת.
בשבה"ל השלם ח"ב ("הסגלה" של הרמ"ז חסידה חמ"ח, עמ' 143): בבית חתנים. בית חתנים שאדם עושה לבנו וקונה בחופתו (צ"ל: לחופתו, והסופר השגיר ע"פ ב"ב קמ"ד א') בית לעשות שם השמחה והחופה, וכשנכנסה שם הכלה לנישואין וכו'.
הגירסא הנכונה ברמב"ן היא בשטמ"ק כתובות שם.
כ"ה בגוף כי"ל ובראשונים, עיין אהצו"י במקומו. ועיין בפי' תלמיד הרמב"ן לפסחים ח' א' (בגמרא שלמה של הר"ב נאה קמ"ו ע"ב) ובהע' 37–38 שם. ועיין מ"ש להלן בפנים.
ובסמ"ג עשין י"ט ק"ב ע"ג, נזהר מזה, וכתב: "בעיבוריות, פירש תלמידי חכמים שהיו נעצרים שם לעבר שנים", אלא שאף הוא קורא לה סעודת מצוה, עיין לעיל שם.
וכ"ה הסדר במס' שמחות פי"ב ה"ה, הוצ' היגר, עמ' 195. אבל הסדר בתוספתא בכל כתה"י יותר נכון, שהרי לשיטתה להלן בית המשתה קודם לבית האבל.
עיין דרישה בטיו"ד סוף סי' ש"ס.
במכילתא אחריתא דאבל (לפי הרי"ץ גיאת ה' אבל, עמ' ל"ח, ותורת האדם להרמב"ן הנ"ל, ל"ה סע"ג, מס' שמחות הוצ' היגר, עמ' 231): המת והמילה המילה קודמת, שזו מצוה לחיים, וזו מצוה למתים. ואינה עניין לנידן שלפנינו ומצוה לחוד, וכבוד וצער לחוד.
בית האבל כאן הוא מקום שמספידין בו את המת ועומדים עליו בשורה, דוגמת משנת מנחות פ"י מ"ט, לעיל שבת פי"ד, שו' 23, ועוד בכ"מ.
בניגוד לשיטת הראבי"ה וסייעתו שהבאנו לעיל בפנים ד"ה ובראבי"ה.
בהעמק שאלה לשאילתות שם סוף סי' ג' הביא את דעת הטור והשו"ע (יו"ד סי' ש"ס) שפסקו שמקדימין את הכלה ואח"כ מתעסקין עם המת, והוסיף: ובזו אף הרמב"ם מודה בלי ספק. ולא ירדתי לסוף דעתו של רבינו הנצי"ב, שהרי ביו"ד שם פסקו במפורש כשיטת הרמב"ן בתורת האדם, ומניין לן שאף הר"מ יודה בכך. ומה שכתב שם בפירוש דברי הר"מ, הדין דין אמת, אבל לשון הר"מ "ומתעסק עם המת" אינו מכוון להלוויית המת גרידא אלא כולל את כל ההתעסקויות עם המת, ובכולן המת קודם. ועיין בבלי כתובות ג' סע"ב ואילך, ופשיטא שמשם אין ראייה לא לכאן ולא לכאן.
וכנראה שאם טעה אין מחזירין אותו, ודווקא בתרגום של תורה מחזירין אותו, עיין ירושלמי פ"ד ה"א, ע"ד ע"ד, בכורים פ"ג ה"ה, ס"ה ע"ד. ובמכנה בתרגום לא זו בלבד שמחזירין אותו אלא שמשתקין אותו כמפורש במשנתנו פ"ד מ"ט, ועיין בס' האשכול ח"א, הוצ' הר"ש והר"ח אלבק, עמ' 173.
עיין בירושלמי פ"ד ה"א, ע"ד ע"ד, תנחומא וירא סי' ה', בובר סי' ו', ועיי"ש בהערות בובר, ובאהצו"י סוף עמ' 81, ובכסא רחמים על מס' סופרים להחיד"א רפי"א.
שהרי אין מתרגמין שתי פרשיות בבת אחת, כמפורש להלן בסמוך. ולפי גירסת כי"ע וכי"ל לעיל קשה קצת למה מותר לו לתרגם כולה, והרי בדרך כלל אינו מתרגם יותר משלשה פסוקים משום שהטעות מצוייה בכך (כדברי המאירי), ומה איכפת לנו כאן אם יתרגם שלשה פסוקים, ואח"כ יתרגם שנים, או אחד.
ועיי"ש גם בעמ' 85.
ומ"ש בהערות שם, הע' קל"ג: "סוף מגילה והכל לשון הרי"ף" היא פליטת הקולמוס, והרי"ף לא הביאה.
והלכה כמותה בעיקר הדין שאין קורין בשני חומשין בשבת אחת (אם אין שם מוסף). ועיין מ"ש להלן, הע' 82.
והיו משיירים בתורה כ"ו פסוקים כבבלי ב"ב ט"ו א', מנחות ל' א', כפי' א' שהביא הר"י מיגש לפי שטמ"ק שם, וכפירש"י שם, וכן הוכיח הראב"ד (פי"ג מה' תפילה ה"ו) מן הירושלמי כאן פ"ג ה"ח, ע"ד ע"ב.
עיין סדור רב סעדיה, עמ' שס"ב, ובהע' שם.
עיין מ"ש לעיל הע' 82.
וכן מעתיק בשו"ת זקן אהרן סי' ס', מ"ז ע"ב.
עיין מ"ש לעיל פסחים פ"ג, הע' 64. ועל תפקידיו השונים של החזן, עיין מ"ש שמואל קרויס בספרו סינאגוגאלע אלטערטימער, עמ' 121 ואילך, ועיי"ש עמ' 126.
והביאו באו"ז ח"ב סי' מ"ב, י' ע"ב, והוסיף: וכבר נהגו באלו המלכיות ששליח צבור קורא את מי שהוא חפץ, ואת מי שקרא שליח צבור הוא יש לו לקרות וכו'.
עיין בס' המנהיג ה' שבת סי' כ"ה, כ"ז ע"ב, על מנהג ספרד.
כלומר, לפני שקרא לך הקב"ה, עיי"ש לעיל בב"ר. ובאגרת לעברים καὶ οὐκ εατῶ τις λαμβάνει τὴν τιμήν, ἀλλα καλούμενος ὑπο τοῦ θεοῦ. ומאתנו הוא לו.
עיין מ"ש על השינוי בין חזן וחזק במחברתי על הירושלמי, עמ' 72, הע' 87. והגירסא "זה החזן" היא גם ברבינו בחיי כי תבא, ר"ל ע"ב, ובלקט יושר ח"א, עמ' 119.
ועיין במאירי ב"ב, עמ' 99, ובקרית ספר שלו מאמר ה' ח"א, הוצ' הרשלר, עמ' פ"ז (וכנראה שממנו הוא בארחות חיים ח"א, ה' קריאת ס"ת סי' י', כ"ד ע"א). ומה שהביא שם "מיוחד שבצבור והחשוב שבהם" לקוח מס' המכתם כאן סוף עמ' 18, שהביא כן בשם "ויש מפרשין". ועיין גם במרדכי בה' קטנות סי' תתקנ"ה שהבאנו לעיל ובתס"ר, עמ' 236.
כשם שמחזנים לכהנים בברכות כהנים. ובמס' סופרים רפי"ד (הוצ' היגר ספי"ג): ואחד כנגד חזן הכנסת. והוא לפי המנהג שהחזן קורא עם כל אחד ואחד, עיי"ש היטב.
הכ"י בא מתימן, ונכתב סמוך לשנת ה' אלפים פ"ג (1323), עיין מ"ש עליו פרידלנדר בסה"י לכבוד קויפמן, עמ' 1 ואילך. ושטיינשניידר בספרו אראבישע ליטעראטור דער יודען, עמ' 292, מניח (בסי' שאלה) שהמחבר חי במאה השלש עשרה לספירה הרגילה. ואעפ"י שכמה מן המדרשים שמביא בפירוש זה (לרבות גם מדרש זה) תמוהים, מ"מ ברור שלא בדה אותם מלבו, ואפשר להסתייע מהם כפירושים עתיקים.
כ"י אוקספורד לפי הנספח שפרסם ר' נפתלי ווידער בספרו השפעות אסלאמיות וכו', עמ' 92.
וכל מאמרו של נויבאוער בצופה הצרפתי שם טעון גניזה, ומה שהביא בשם ילמדנו הם מדרשים, ברייתות וגמרות, והציון למקור שבילקוט ת"ת עונה על מה שכתוב למעלה, ונויבאוער העתיק מה שכתוב למטה מציון המקור.
עיין מ"ש במחברתי מדרשי תימן, עמ' 24 ואילך.
נתפרסמו מכ"י ע"י ר"ז זק"ש בירחון סיני כל"ז, אייר תשט"ו, עמ' ק"א.
"in alto constituta", ראה מ"ש Lactantius בספרו על מיתות הרודפים פי"ב סי' ג'.
כ"ה שם בכ"י אוקספורד, וכ"ה בשתי המהדורות של התנחומא. ובדפוסים של המ"ר שלפנינו השמיטו "וכורע לפניו", מפני שלא הבינו את משמעותו.
ובבבלי קידושין ל"ג א' בשינויים, עיי"ש שמדברים בתלמיד לפני הרב.
לפי ר"נ ווידער (עיין לעיל הע' 95), עמ' 48, הע' 198.
ועיי"ש בהע' 198 הנ"ל כמה ראייות לדבר.
כמו שמשמע מלשון המדרש: בתוך ארבע אמות צריך לעמוד וכו'.
ג' מלים אילו חסרות בתנחומא ד' קושטא ואינן גם במדרש במ"ר בכ"י אוקספורד.
והיא מיוחסת שם לרב נחשון גאון (עיי"ש ריש סי' מ"א), ומשם העתיק הרחיד"א בברכי יוסף יו"ד סי' רמ"ב, אות כ"ד, בשם תשובת הגאונים כתיבת יד סי' רס"ט. ובברכי יוסף או"ח סי' ס"א, אות ב', מציין לתשובת הגאונים כת"י סי' רס"ח, והיא נמצאת בחמדה גנוזה סי' מ"ה, הרי ברור שכיוון לקובץ הנ"ל. ועיין אוה"ג ברכות, התשובות, עמ' 106, הע' ו', עמ' 111, הע' ב'-ג'.
עיין בפי' הראב"ד עדיות פ"א סמ"ה.
אבל מה שכתב שם שבשעת החנייה, שהיו מחיצות לארון לא הוצרכו לצאת מחוץ למחנה, אלא כל אחד חופר ברשותו ומכסה (וכל הלכה זו אינה נוהגת, איפוא, אלא בשעת המסעות גרידא) קשה איך אפשר ליחד "יד" (אתר) בשעת המסעות. וכן צ"ע מירושלמי עירובין פ"ה ה"א, כ"ב ע"ג, ובבלי שם נ"ה ב' ויומא ע"ה ב'. ומן התוספתא כאן שנקטה יציאת מלחמה אין ראייה לדבריו שהעיקר כאן ללמדנו דין "מלחמת רשות", כלומר שאין שם ארון, אבל במקום ארון בוודאי שאסור לפנות במחנה מק"ו.
עיין עירובין נ"ה ב' ויומא ע"ה סע"ב. ועיין ר"ח יומא שם ע"ו רע"א, והדברים משובשים שם, והנכון הוא בפירושו לעירובין שם.
שהרי בהטלת מים אינו צריך לצאת מחוץ למחנה, ועיין מ"ש בפנים להלן בסמוך בשיטת הבבלי.
ומשם למדנו שאין הבדל בבזיון בין מסיכה ובין הטלת מים, ובשתיהן אסרו מול הקודש. אלא שכאן במחנה אנן קיימין, וכשמסך את רגליו ואחוריו כלפי העם יש כאן בזיון לציבור שאינו יושב בבתים, וכבוד הציבור הקרוב עדיף מכבוד ירושלים הרחוקה.
ובמדרש תנאים שם, עמ' 147, הדברים לקוחים מן הספרי, אבל להלן שם (מה שהבאנו לעיל בסמוך בפנים) הוא כנראה ממקור אחד, כדרך בעל מדה"ג לצרף יחד מקורות שונים.
אבל בסמ"ג עשין קי"ט, קצ"ב ע"ב: מצות עשה לתקן מקום אחד מחוץ למחנה וכו', ואף לקטנים.
רבינו נסים גאון בבית נכות ההלכות של הורוביץ ח"א, עמ' 54. והוא ממגילת סתרים שלו, עיין במפתח לס' מגילת סתרים בתרביץ שי"א, עמ' 239, ובה' 9 שם.
עיין בפי' הרא"ה לרי"ף ברכות, עמ' קמ"ג ואילך, ובהערות שם.
בירושלמי ברכות מוסיף: ולא אמן חטופה, אבל הוספה זו ליתא בקטעים מן הגניזה שפרסם מהרי"ן אפשטין בתרביץ ש"ג (תרצ"ב), עמ' 239, ובכי"ר שם ובמקבילות שבסוכה ושבמגילה. וכן חסר בכל המקומות הנ"ל "חטופה יתחטפו שנותיו" בדברי בן עזאי להלן שם, וכ"ז נוסף בירושלמי ברכות בהוצאות שלנו (וכ"ה גם בכי"ל שם) ע"פ הבבלי.
כ"ה בקטעים מן הגניזה הנ"ל, בכי"ר, בכי"ס, בראשונים ובמקבילה שבסוכה. ובמגילה: דחב (עיין בבלי ב"ק ו' ב'). אבל בהוצאות שלפנינו בירושלמי ברכות: דיתיב.
בתס"ר ח"א, עמ' 239, הבאתי מפירוש רבינו יהונתן כ"י וורטהיימר: וצריך שיוריד, ותקנתי שצ"ל: שיזהר.
שאפילו בעירו ממש, בשעת הרגל שמצויים שם הרבה בני אדם מן החוץ, לא ישא את כפיו, עיין בירושלמי תענית רפ"ד, ס"ז סע"ב, וכאן פ"ד ה"ח, ע"ה ע"ג.
דברי אפטוביצר בהע' 8 שם צריכים מחיקה. והוא הדין למה שכתב בהוספות ותיקונים לספר ראבי"ה, עמ' 126, ועמ' 128.
והר"א אפטוביצר בהוספות הנ"ל, עמ' 128, פירש: "שמפני כבודו אין מסתכלין במומיו", ואינו צריך לפנים, עיין מ"ש הגר"ל גינצבורג בפירושים וחידושים לירושלמי ח"ג, עמ' 412. ואף הגהתו "היכר עיר" אינה מחוורת, שאם אמרו "היכר ציר" וכדומה עדיין לא שמענו על אדם שיאמרו עליו "היכר עיר".
ועיין גם בבלי חולין קכ"ג ב'.
ועיין בספרי כי תצא, שהבאנו לעיל בפנים, ריש עמ' 267. וצריך לפרש שנתנו שם טעם יותר מכריע לפוטרו מן הציצית.
עיין במלונו של Hesychius ובמלונו של Suidas ערך ἁπλοΐδας ובאילליאדה של הומירוס כ"ד, 230. אבל עיין במס' שמחות פי"ט הי"ח, הוצ' היגר, עמ' 175.
ג' מלים האחרונות אינן בשום כ"י, ואף לא בראשונים, עיין דק"ס שם.
עיין במשנתנו פ"ד מ"ח (לעניין תפלה עגולה) ומ"ש הגר"ח עטר בספרו ראשון לציון כ"ד ב' ד"ה לימא ובפתח עינים להחיד"א שם.
עיין מ"ש על מלה זו להלן בפנים.
ועיין להלן בבבלי שם כ"ה ב', ובדק"ס שם, עמ' 131, הע' י'.
עיין מ"ש להלן חגיגה פ"ב, שו' 35.
כרגיל אצלם, עיין מ"ש במבוא לתס"ר ח"ב, עמ' 9 ואילך, ואף כאן העתיקו את לשון התוספתא. ובהערות לבה"ג לא דקו.
מן הלשון "והא אמרת" משמע יותר שהוא רומז לברייתא שכבר הביא אותה, כלומר לברייתא שהעתקנו לעיל בפנים, אבל בכי"מ ובכי"ל שם חסר "מעשה אמנון ותמר נקרא ומתרגם", עיין דק"ס, עמ' 130, הע' ג'.
ועיין ר"ן על הרי"ף בסוגיין ד"ה והא אמרת שפירש שהכוונה למשנתנו, כלומר שהבבלי מרחיב את לשון המשנה, ומעשה תמר פירושו מעשה אמנון ותמר. ואפשר שכן פירש גם הר"מ, ולא היתה לו גירסא אחרת בבבלי.
וגירסא זו מתאימה לגירסתו ולגירסת ההוצאות שלנו במשנה שבבבלי: מעשה דוד ואמנון נקראין ולא מתרגמין.
כלומר, הברייתא בתוספתא שלנו, עיין לעיל הע' 137.
כגירסת הספרים בהוצאות שלנו, ולעיל שם חסר לפניו מעשה אמנון וכו', עיין לעיל הע' 137.
והשוה הלשון בחידושים המיוחסים להר"ן כ"ה ב' ד"ה ברכת.
ולא מצאתי לו חבר בגירסא זו.
בס' האשכול הוצ' הר"ש והר"ח אלבק ח"א, עמ' 172: וכן כתוב בהלכות עד לשמצה בקמיהם, ועוד פסוק אחד ויגף ה' את העם, וזה [ה]פסוק שהוזכר בהלכות לא נזכר בתלמודנו. וקרוב לוודאי בעיני שהלשון "וכן כתוב בהלכות עד לשמצה בקמיהם" העתיק מתשובת הגאון (אוה"ג, עמ' 47), ואח"כ נקט את לשון הרי"ף שהזכרנו בפנים. ובארחות חיים ח"א ה' קריאת ס"ת סי' מ', כ"ה ע"א: פי' זה הפסוק שהוסיף בהלכות לא נזכר בתלמוד, ושם הרי בוודאי הכוונה לה' הרי"ף, עיי"ש.
ולא טוב עשה רב"מ לוין ז"ל באוה"ג, ריש עמ' 46, שכתב בשם בה"ג: "ועוד כתוב אחד ויגוף ה' את העם על אשר עשו את העגל אשר עשה אהרן", וחשב שכן היה לפניו בתלמוד, עיי"ש הע' א'. אבל באמת לא נמצא בשום נוסח של הלכות גדולות תחילת הפסוק (ויגוף ה' את העם).
כ"ה בכל הדפוסים הישנים וכתה"י. ובהוצאות החדשות תוקן ע"פ הקינסור: המערערין.
עיין מ"ש על כל העניין במחברתי מדרשי תימן, עמ' 17 ואילך..
במאמרי בכרך א' של Philip W. Lown, Institute etc. Biblical and Other Studies,
Hypostasis of the Archons לפי Doresse בספרו The Secret Books etc. עמ' 160. וכ"ה באונגליון של המצריים, עיי"ש, עמ' 178–179.
עיין במכילתא בשלח פ"ו, הוצ' הרח"ש האראוויטץ, סוף עמ' 112, ובמקבילות שצוינו שם, ומ"ש הר"ל גינצבורג באגדות היהודים ח"ו, עמ' 52, הע' 271.
עיין מ"ש לעיל בפנים ד"ה ברם. ועיין שמו"ר פ"ג, ב', פמ"ב, ה', פמ"ג ח', תנחומא כי תשא סי' כ"א. והדברים בס' היכלות רבתי פכ"ה "שמא מזרעו של מנשקי עגל אתה, ואין אתה ראוי לראות במלך וכסאו" מקבלים חשיבות מיוחדת לאור אגדה זו, שעשו את העגל ע"י ששמטו צורת השור מן המרכבה, עיי"ש במדרשות.
כגירסת רוב נוסחאות המשנה. וכן משמע מסוגיית הירושלמי שאף ברכת כהנים אינה נקראת. ובא"י שקראו בשבת סדרים קצרים הפסיקו לפני ברכת כהנים, ובשבת הבאה התחילו אחרי ברכת כהנים, משום שלברכה ניתנו ולא לקריאה, כטעם הירושלמי.
עיין דק"ס, עמ' 129, הע' ע', ובפיסקא שבבבלי כ"ה ב'.
עיין בירושלמי פ"ד סה"י, ע"ה ע"ג.
כלומר, והייתי סבור לומר שמותר לשנות ולכנות גם את האזהרות שבתורה כציווי לרבים שהוא קורא לפניהם.
עיי"ש בגמרא ובמהרש"א בשבועות שם. ועיין ד"ס סנהדרין ק"ו ב', עמ' 133, הע' פ' והע' ק'. וכ"ה במכירי תהלים נ"ב, קמ"ד ע"א, אלא שצ"ל שם: ושרשו (במקום "ושרשך"), כמו שהוא בכי"י הבבלי.
אלא ששם הכינוי הוא מנוכח לנסתר, אבל הוא הדין כשמשנה מיחיד לרבים אף הוא כינוי הוא.
אלא ששם אמרו: מחרף ומגדף, וכ"ה בה"ג ד"ו, אבל בד"ב שם, בר"ח וברי"ף וכו' כלפנינו בתוספתא.
ואף בכי"ו נמחקה ע"י נקודות, ומ"מ לא השמטתיה מפנים הנוסח, משום שאפשר ואפשר שאין "לפדות" אלא "לבדות", וכמו שמפרשת התוספתא להלן, והסופר שלא הבין את פירושה ניקד עליה לשם מחיקה.
עיין בבלי יומא כ' ב', ירושלמי שקלים פ"ה ה"ב, מ"ח ע"ד, סוכה פ"ה ה"ה, נ"ה ע"ג.
וציינו לה בעבודת המלך ובצפנת פענח במקומו.
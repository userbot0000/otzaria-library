לפי גירסת הילקוט, ס' יריאים השלם סי' ע"ה, כ"ז ע"א, והראב"ד, עיי"ש.
ואעפ"י שהלכה זו כלולה לכאורה בדבריו הנ"ל, מ"מ יש לבעל דין לחלק בין אילן זקן שכבר עברו עליו שנות ערלה, ובין נטיעה שעדיין עומדת בשנות ערלה.
אבל לפי גירסת ד וכי"ע והראשונים הנ"ל אינו מוכח כלל מכאן שמונין משעת נטיעה, שהרי הכוונה כאן שמונין משעת נטיעה ולא משעת מחשבת מאכל, ומדברים בנטיעות גדולות שהעבירן ממקום אחר ושתלן לעצים, ונשאו פרי בשנה ראשונה.
ומסתבר שמדברים שם בנוטע בתוך שדהו, אבל בנוטע ברשות הרבים דינו כהפקר, ועושה כרצונו במה שזכה. וצ"ע.
והיינו שהקצה על שפת שדהו אילנות לרבים, ועלה ביניהם אילן מאליו, כפירוש החיד"א בברכי יוסף יו"ד סי' רצ"ד ס"ק י"ט.
עיין מ"ש לעיל חלה פ"א הע' 33.
וכ"ה בר"ש פ"א מ"ב ובאו"ז ח"א ה' ערלה ריש סי' שי"ד, מ' ע"ב. ובנוסח הרש"ס (י"א ע"א): עלה מאליו לרבים וכו', והוא תיקון הרב בעצמו ע"פ התוספתא כאן, עיי"ש בפירושו.
אבל הראשונים פירשוה (עיין בפיה"מ הנ"ל, בפי' הראב"ד שם ה"ג, צ' ע"א, ובחזקוני ויקרא י"ט, כ"ג) בעולה מאליו לרבים, והוא מפני שהיתה להם הגירסא כן בדברי רשב"א שם.
עיין בס' יריאים השלם הנ"ל (לעיל הע' 1), כ"ז ע"א, בתועפות ראם שם, כ"ו ע"ב, הע' ג', ומה שהאריך בברכי יוסף יו"ד סי' רצ"ד אות י"ח ואות י"ט.
אצל צוקרמנדל בשנו"ס בשם כי"ע: פטור מן הערלה. והוא בלתי מדוייק.
עיין בבאורי הגר"א יו"ד סוף סי' רצ"ד אות ס"ד ומ"ש לעיל סוף שו' 7–8.
ולשיטת הסוברים שעציץ שאינו נקוב פטור מערלה מכ"ש שמתפרשת התוספתא בפשיטות (לפי גירסתנו, שאין אנו מגיהים: חייב), והיא מלמדת אותנו שאם יכול לחיות מן הישן, וכבר עברו עליו שנות ערלה, אינו מתחייב יותר, אפילו אם העביר אותו לעציץ נקוב, כדין נטיעות שהביאן בגושיהן מחו"ל, וכמו שאמרו בירושלמי (פ"א ה"ב, ס"א ע"א): ר' יאשיה מייתי נטיעות מחוץ לארץ בגושיהן ונציב לון בארץ. ויש כאן חידוש רב בדברי התוספתא.
עיין בתשובת הרשב"א שהבאנו בפנים, ועיין בשטמ"ק ב"מ ק"א רע"א בשם הרשב"א. ועיין מ"ש הגרא"י קרליץ בספרו חזון איש, ערלה סי' ב' ס"ק י'-י"ב.
והובא בב"י טיו"ד סי' רצ"ד ובברכי יוסף שם אות י"א.
עיץ דק"ס שם, עמ' 357, הע' ה'.
וכן העתיק בפ"מ פ"א ה"ד. אבל מ"ש בפירוש התוספתא והירושלמי (ועיי"ש גם במה"פ ד"ה שרשים), נעלמו ממנו לפ"ש דברי הרמב"ן בר"ה י' א' שפירש את הירושלמי כפשוטו, ואינו עניין לדברי ר' יהודה שלפנינו כאן. ועיין מ"ש בזה בקובץ תלפיות ש"ב (ניו-יורק תש"ה-תש"ו), עמ' 379.
אבל בס' האשכול ח"ב הוצ' הר"ח אלבק, עמ' 22, מעתיק גם בשם הבבלי: ר' יהודה אומר מן הגזע חייב, מן השרשין פטור.
המדפיסים הגיהו באו"ז: פטור, ולא הרגישו שאין זה סיגנון התנאים לומר: פטור בערלה.
אבל ברמב"ן ר"ה י' א' פירש את הירושלמי אחרת, ונדחק מאד בפירוש ראיית הירושלמי מן הברייתא כאן.
בפי' הר"ש למשנתנו אין זכר מזה. ועדותו של גראס בעניין זה אינה נכונה, עיין מ"ש בתס"ר ח"א, עמ' 62; ח"ב, עמ' 295; ח"ג, עמ' 168.
עיין מ"ש על גירסת הירושלמי כי"ל, לעיל כלאים פ"ב הע' 53 ד"ה ברם.
ואפילו לר' יוחנן שאמר אפילו ערבה, הרי אף הוא מודה שהלכה זו נוהגת גם באילנות הבאים במחשבה, וממילא אפשר לפרש את התוספתא כשהיא לעצמה באילנות הללו.
בירושלמי ע"ז (פ"ה הי"ב, מ"ה ע"ב): איסורי הנייה מהו שיבטלו בטירוף (כ"ה ברמב"ן ע"ז ע"ד רע"א. וכן כנראה היה אף בכי"ל שם, אלא שתוקן: בצירוף, כמו שהדפיסו בד"ו) וכו'. ושמא בבלול פירושו בטירוף, כלומר, שטרפן בצבע של היתר. ועיין בירוש' כאן פ"ג ה"ב, ס"ג ע"א, וכתובות ספ"ו, ל"א ע"א.
ועיין בהשגות הראב"ד ספ"ג מה' בכורות ובס' משנה ראשונה כאן למשנתנו פ"ג מ"ג.
ועיין בר"ש וברע"ב למשנתנו. והם פירשו ע"פ שיטת ר' יוסי בירושלמי שם שחלק על ר' יוחנן.
עיין בר"ש כאן פ"ג מ"ג שפירש בכל שהן לאו דווקא אלא מלא היסט. אבל בר"מ ספ"ג מה' בכורות, וביו"ד סי' ש"ח ס"ק ד', פסקו כפשוטו של התלמוד.
וכן נשתבש אף בירושלמי הנ"ל רה"ג: גידולי ערלה שעיממו וכו', אבל בנוסח הרש"ס לנכון: גחלי ערלה וכו'.
ופירש רבינו יונה (רא"ש פסחים פ"ב סוף סי' ב') שהלכה זו היא דווקא באיסורי הנאה שמצותם בשריפה, ואפרם מותר (פסחים כ"ז ב'; תמורה ל"ד א'), וגחלים הם כאפר, אבל באסורי הנאה שמצותם בקבורה אסור. ועיין בירושלמי שהבאנו להלן הע' 29.
ועיין בבלי פסחים כ"ז סע"א, ובמאירי שם כ"ז רע"א. ועיין ירושלמי כאן פ"ג ה"ג, ס"ג ע"א.
ובנוסחא זו הובאה משנתנו גם בברכות ל"ו א', קידושין ל"ח ב'.
בירושלמי פ"ג ה"ח (בנוסח הרש"ס, ס"ז ע"א, ולפנינו נשמטה הרישא): ואיזהו ספק כלאים? כרם שנטוע ירק וירק נמכר חוצה לו, בארץ ישראל אסור, ובסוריא מותר (ע"כ נשמט לפנינו). א"ר יודה אף זה אסור בסוריא וכו'. ושמא השלים הרב את הרישא מדעתו, ובאמת דברי ר' יהודה נסמכים למשנתנו. ועיין להלן בירושלמי שם.
וכ"ה לפנינו בירושלמי. ובנוסח הרש"ס שם, ס"ז ע"א: גפן של ערלה בכרם וכו'. והוא כנראה תיקון הרב בעצמו ע"פ רש"י קידושין ל"ח ב' ד"ה היינו דשני והר"ש כאן פ"ג רמ"ט.
עיין מ"ש תיאופרסטוס בתולדות הצמחים ס"ב פ"ב, סי' ג', ופליניאוס בתולדות הטבע סט"ז פמ"ט, סי' קי"ג, עיי"ש.
עיין בספרו של פליניאוס הנ"ל.
ובפיה"ג לזרעים (תשה"ג אסף הוצ' מק"נ, ירושלים תש"ב, עמ' 179): גזרוין אלסבסתאן (ועיין בה' 4 שם). אבל ברור שגזרוין אינו שיבוש מ"עוזרדין", אלא מ"גופנין", כפי שרואים מן הפירוש. עיין אוה"ג ברכות, לקוטי גאונים, סוף עמ' 112, ופיה"מ להר"מ כאן בנוסח הערבי הוצ' ציפי, עמ' 4.
עיין מ"ש על כ"ז לעיל ברכות פ"ד שו' 40. ואם הטילו שאור הן נובלות שנתבשלו יותר מדאי (עיין היטב בירושלמי מעשרות פ"א סה"ב, מ"ח ע"ד), ואם לא הטילו שאור הן נובלות שלא נתבשלו. ור' מנא ור' חנינא חולקים באילו נובלות אנן קיימין כאן.
עיין בירוש' כלאים פ"ב ה"א, כ"ז ע"ג, וב"ב פ"ו ה"א, ובבלי ביצה ל'ח ב'. ועיין מ"ש במחברתי "תלמודה של קיסרין", עמ' 68.
והיא טבועה על חותם של שפאי יהודי מסביבות ירושלים, עיין מ"ש סוקניק ב"קדם" ח"א (ירושלים תש"ב), עמ' 20 ואילך.
עיין במשנת ערלה פ"א מ"ח, ירושלמי ובבלי הנ"ל. ועיין מ"ש ר"ע לעף בפלורה ח"א, עמ' 94 ואילך.
עיין בירושלמי כאן פ"א ה"א ושביעית רפ"ט, ל"ח ע"ג (לעניין סיאה איזוב וקורנית).
ובפיה"מ הוצ' ציפי: פטור בדמאי. והעיר המו"ל (שם במבוא, עמ' 13 הע' 31) שבמקור היה כתוב "חייב", והוגה אח"כ "פטור", ושכחו לתקן "מן הדמאי" (במקום "בדמאי"). ועיין להלן הע' 10.
ובד"ו כבר הוגה פטור בדמאי. והמלה "בדמאי" (במקום "מן הדמאי") עדיין מעידה על הנוסח הקדום: חייב בדמאי. עיין לעיל הערה 9.
ועיין מה שהאריך בר"ש פ"א מ"ג. ועיין בתיו"ט רפ"ב ומ"ש בשושנים לדוד שם. והנוסחא המתוקנת בפיה"מ להר"מ רפ"ב היא בכתי"י, בהגד"נ ובהוצ' ציפי: "שאלו הדברים הנזכרים מחוייבים דיני דמאי בכל מקום, אחד שיהיו בארץ ישראל שהחזיקו בה עולי בבל או בשאר ארצות", וכוונתו לארץ שהחזיקו בה עולי מצרים וסוריא וכו', אבל לא לחו"ל ממש. ועיין היטב בירושלמי חלה פ"ד ה"ז, ס' ע"א.
פי"ח הי"ד, והובאה בירושלמי שביעית פ"ו ה"א, ל"ו ע"ב. ובבבלי גיטין ז' ב' נשנית בגירסא הפוכה, עיין מ"ש בתס"ר ח"ג, עמ' 158.
וכן הלשון בתוספתא שם ה"ג: חזקת דרכים של עולי בבל אעפ"י שמובלעות בארץ העמים טהורות, עיין מ"ש בתס"ד ח"ג, עמ' 154.
עיין לפ"ש בס' ניר שם ד"ה א"ל רב מנא, ויתבאר אי"ה במקומו.
ושיטת התוספתא היא שע"ה חשוד על השביעית, עיין מ"ש להלן פ"ד שו' 51. ואפילו לשיטת הראשונים שע"ה אינו חשוד על השביעית (עיין תוספ' כתובות כ"ד א' ד"ה שלי), זהו דווקא באומר שבאו מן המופקר. אבל אם אומר בשביעית שאינן של שביעית אינו נאמן, מפני שמעיד נגד חזקת השנים.
הובא בחי' הרשב"א לחולין ו' א'.
בכי"י תימן: ודרמסקניות. בכ"י על קלף: ודרמסקיות. ובכפו"פ הנ"ל מעתיק מן הר"מ: ודורמסקנית.
ועיי"ש ח"ב סי' נ"ב, ובפאת השלחן סי' י"ח ס"ק ו'.
בית הבנוי כמין כיפה, עיין איכ"ר פ"ב, ט"ו, הוצ' בובר ס' ע"א: כיפה של חשבונות היתה חוץ לירושלים, וכדומה.
וכן בתוספתא גיטין פ"ה (כי"ע פ"ז) ה"ט: כפר עותני בגליל ואנטיפרוס ביהודה, ועיין במשנה שם פ"ז מ"ז. ועיין מ"ש רי"ז הורוביץ בספרו א"י ושכנותיה, עמ' 60 ואילך.
עיין מ"ש ר"ש קליין בספרו ארץ יהודה (תל אביב תרצ"ט), עמ' 240 ואילך.
להלן פ"ה הכ"א; ירושלמי כאן פ"ה רה"ט ובמקבילות.
עיין ירוש' פ"ג ה"ד, כ"ג ע"ג, ולהלן פ"ד הע' 24.
עיין ר"ש להלן פ"ה מ"ט, ומ"ש באהצו"י כאן, עמ' 116. וגירסת כי"מ בבבלי שם מבוטלת מעצמה.
סי' א', ד"ו י"ג ע"ב (אלא ששם בטעות: שהודיתה, וכן בפי' הרש"ס: שהודית).
עיין קדמוניות היהודים ליוסף הכהן סי"ג פט"ו, ה', סי' 398 ואילך. ועיין מ"ש ר"ש קליין במחברתו עבר הירדן היהודי, עמ' 14.
וכ"ה הגירסא במשנת מכשירין פ"ב מ"י בהוצ' לו, קויפמן ועוד. ובחנם הגיהו בירושלמי בהוצ' לונץ.
ומליצות כאילו של העברת לשון הלכות לעניין מדות ומוסר מצויות בדברי חז"ל, עיין מ"ש בהירושלמי כפשוטו סוף שבת, עמ' 216, ובהערה שם.
עיין מ"ש לעיל שו' 35–36 בשם פי' הרא"ש. והשוה לשון הירושלמי שהעתקנו לעיל והסוגייא בירושלמי לעיל שם.
ועיין במשנתנו רפ"ג ובירושלמי שם, וברש"י ברכות מ"ז א' ד"ה אכסניא ולהלן הכ"ב.
כלשון הברייתא בחולין ז' ב'.
ומסתבר שמחשבת המוכר היהודי (בשעת קנייתו) אינה מבטלת את מחשבת הקונה השני מיד הגוי.
עיין במשנת פאה פ"א מ"ו, להלן ה"כ, ובבלי שבת כ"ו א' ובתוספ' שם ד"ה אין.
קרי: מישראל. ובגליון שם תוקן בכ"י מאוחר: משביע'. וטעה המתקן.
עיין ירושלמי תרומות רפ"ט מ"ו ע"ג לעניין תרומה.
וכנראה שממנו שאב הר"ש סיריליאו (שביעית קכ"ג ע"ב) שכתב: אניגרון, דדרך ליתן בו יין כדתניא בתוספתא דמס' דמאי.
ועיין רש"י יומא ע"ו סע"א וברכות ל"ה ב' ומ"ש להלן תרומות פ"ט סה"ו וסה"י.
עיין בבלי שבת ק"מ א', ע"ז ל' א', ולהלן בתוספתא תרומות פ"ט ה"ז ומש"ש.
עיין מ"ש ר"ע לעף בספרו פלורה ח"ב, עמ' 483 ואילך.
עיין ד"מ פ"א מה' טומאת אוכלין ה"ט ופ"ב מה' תרומות ה"ב וברדב"ז שם.
ועיין שביעית ספ"ז ובירושלמי שם. ועיין מ"ש לעיל, שו' 66 סוף ד"ה שמן ערב.
כלומר, היין אינו נמאס בתוך המורייס, שהרי הוא שותהו, ואינו בטל אלא על גב גופו. והסיגנון הוא באשגרה מסוף פירקין שם.
עיין ירוש' ברכות פ"ו ה"ו, י' ע"ד. ועיין בכפו"פ פל"ה סוף עמ' תקט"ו וברדב"ז פי"ג מה' מעשר הט"ז סד"ה שמן ערב. והיתה להם הגירסא בפיה"מ להר"מ כאן (פ"א סמ"ג): ושמן ערב הוא שמן המור (וכ"ה בהוצ' שלפנינו). אבל בהוצ' ציפי, עמ' 7: ושמן ערב הוא שמן זית המבושם בבשמים.
עיין מ"ש פליניאוס בספרו תולדות הטבע, סי"ג פ"ב,סי' ט"ו; לעף פלורה ח"ג, עמ' 485 ואילך.
ועיין שביעית ספ"ז ובירושלמי שם. ועיין מ"ש לעיל, שו' 66 סוף ד"ה שמן ערב.
עיין להלן תרומות פ"ה ה"ח ומש"ש, וכן פסק הר"מ בפ"י מה' תרומות הט"ו.
ועיין בבלי ב"ק ק"י ב' וברש"י שם ד"ה מותר העומר; דק"ס חולין קל"ג ב' הע' ו'; ספרי קרח פי' קי"ט, עמ' 142; ערוך ערך עשר (עסר), ר"מ פ"א מה' בכורים סהי"ג; רש"י מנחות נ"ז ב' ד"ה מותר העומר ועוד.
עיין מ"ש להלן תרומות פ"ה ה"ז ד"ה ותרומת הקדש.
עיין תוספתא שקלים פ"א הי"א ובמקבילות, עיין מש"ש.
והתנא שחלק עליו, הוסיף במשנתו "פטורין מן הדמאי" אחרי "ושירי מנחות". ועדיין נשאר לנו שריד במשנה מטיפוס א"י (משנה שבירושלמי, הוצ' לו, פרמה): ושמן ערב במקום "שמן ערב".
כלומר, וכי צריך להפריש מעשרות אף על החלה, כפי שמוכח ממשנתנו שם רפ"ה.
כלומר, משנתנו רפ"ה, שמחייבת לעשר אף על החלה בלוקח מן הנחתום, היא משנת ב"ש.
וכנראה שגרסו כן בפירוש בברייתא שלנו. ובכל אופן הדין דין אמת, שהרי לשיטת ר"ש מחייבין ב"ש לעשר דמאי אף על שתי הלחם ולחם הפנים, ומכ"ש שמחייבין לעשר על חלה.
כנ"ל להגיה, שהרי הסופרים רגילים לקצר "אלא" ו"אף", וכותבים תכופות "א'" גרידא.
כן פירש הגר"א ז"ל, אלא שהגיה בירושלמי "לאכילה" במקום "לזריעה", ולפי הגהתנו הקלה לעיל, אין צורך בזה.
ובהמשך הסוגיא שם אין צורך בשום הגהה, והכל מתפרש כדלעיל, ויתפרש אי"ה במקומו.
עיין מ"ש לעיל בבאור מותר העומר.
ועיין מ"ש בס' טל תורה לירושלמי כאן, ובוודאי שקשה לפרש את התוספתא ע"פ השיטה התמוהה שהביא. ועיין מ"ש להלן הע' 61.
עיין מע"ש פ"א מ"ז ובכורים פ"ג מי"ב. ובס' משנה ראשונה לבכורים פ"ג מ"י (ד"ה נאכלת) הסיק שתוספת בכורים נאכלת לזרים, ולפ"ז אם הפריש ממנה תרומת מעשר נאסרת לזרים. אבל דבריו שם אינם מוכרחים כלל, ומסתבר שתוספת בכורים אסורה לזרים מדרבנן. ותוספתא זו סוברת כמשנתנו כאן שבתרומת מעשר של דמאי אין חומש (וחולקת על משנת מעילה פ"ד מ"ב, עיין בבלי ב"מ נ"ה ב', וירושלמי כאן פ"א ה"ב, כ"א ע"ד), וממילא אין הבדל בין תרומת מעשר של דמאי ובין תוספת בכורים, ושתיהן אסורות לזרים מדרבנן.
עיין מנחות פ"ז מ"ה; ירוש' מע"ש פ"א ה"ג, נ"ב ע"ד; ועיין להלן שקלים פ"א הי"א ובמקבילות.
ובפרט שאנו עוסקים כאן במע"ש של דמאי. עיין פיה"מ להר"מ כאן פ"א מ"ב. אבל עיין במלא"ש שם.
ולר"א שם אין דין הברייתא נוהג בשירי מנחות. ועיין במה"פ ה"ג ד"ה כולן.
וזהו אחד ממיני הבשמים של מרחץ שנזכרו לעיל ברכות ספ"ה.
עיין לעיל פ"א הי"א, שו' 33: שהן משתמשין ביהודה.
ועיין בפאת השלחן סי' י"ה ס"ק ה' שהביא את הפירושים האחרים.
כלומר, בקעת אנטוכיא - Κοίλη Ευρία.
כלומר, לח דווקא, אבל יבש מותר, שאין מחזיקין תבואה ופירות בטומאה, עיין להלן ע"ז הוצ' צוקרמנדל פ"ד הי"א ומכשירין פ"ג ה"ז. ואפילו דברים שדרכם להיות מוכשרים ע"ה נאמן עליהם, כמפורש במשנת מכשירין פ"ו מ"ג. ועיין ירוש' בסוגיין ובשבת פ"ב ה"ז, ה' ע"ב; בבלי חגיגה כ"ב ב'. ועיין בס' הקנה הארוך ד' קארעץ ע"א ע"ג ואילך.
עיין להלן מעשרות פ"ג הי"ג ד"ה וכן בן לוי ומש"ש.
ועיין להלן פ"ג סה"א וירושלמי כאן פ"ד סה"ח, כ"ד ע"ב; בבלי סנהדרין צ' ב': חולין ק"ל ב' (ובתוספ' שם): ר"מ פ"ו מה' תרומות ה"ב, בכ"מ וברדב"ז שם, ובשו"ת שלו, לשונות הר"מ, סי' רצ"ג. ועיין מה שהאריך ר' חיים פאלאג'י בהערותיו לשו"ת הרשב"א ח"ה (שהוציא לאור) סי' רל"ט, נ"ז ע"ב ואילך.
והוי"ו של "ומקבל" נשתבשה להי"א ("המקבל") בהשפעת המשנה, או בהשפעת ההי"א שבסוף המלה "בטהרה".
ועיין בתוספ' רי"ד נדה נ"א סע"א. ובירושלמי (פ"ב ה"ב ובמקבילות): תני הנאמן על הטהרות נאמן על המעשרות. ועיין במשנת בכורות ספ"ד.
ואעפ"י שר' יהורה סובר (עיין להלן שו' 10 ומש"ש) שהחשוד על דבר אחד אינו חשוד אלא על אותו דבר בלבד, ברם כאן הרי הוא חשוד על אותו דבר.
כ"ה בדפוסים ראשונים. ובד"ה תקנו: גר.
עיין הגירסא בתנחומא שנדפס מכבר, שם סי' ב'.
הסדר הנכון במשנה שם הוא: והמליקות והקבלות וההזאות. וכ"ה ברוב הנוסחאות, וכן מוכח מסוגיית הבבלי. ועיין גם במשנת מגילה ספ"ב, תו"כ שמיני פ"א ה"ח, מ"ו ע"ד ועוד. ונוסח המשניות (בקידושין) "והמליקות וההזאות והקבלות" הוא תיקון ע"פ הבבלי, כדי להסמיך הזאה למליקה, ששתיהן בבן עוף, אבל קבלה אינה שייכת בבן עוף, עיין רש"י מנחות ב' סע"ב.
וכן פירש ברייתא זו גם הר"מ בספ"ג מה' תשובה.
בה"ג ד"ב, עמ' 585, גורס שם: ר' אלעזר ור' שמעון אמרי עשו דבריהן. וברי"ף ע"ז לא העתיק את הוספת האיכא דאמרי. ועיין בר"ח שם.
כגי' הר"ח והרי"ף בע"ז שם. וכ"ה בה"ג ד"ו, קכ"ג ע"א, ד"ב, עמ' 585. והוא ר' יצחק עטושיא, שנזכר כמה פעמים בירושלמי. עיין מ"ש בהירושלמי כפשוטו, עמ' 258.
לפי פירושו בברייתא, עיין מ"ש לעיל הע' 14.
כלים פי"ז מי"ד; תוספתא שם ב"מ פ"ז ה"ה. וכחכמים שחולקים על ר' יוחנן בן נורי.
עיין מ"ש על "קרב" ב־Journal of Biblical Literature כרך ע"א (1952), עמ' 202, ובהערה 37 שם.
ובפי' הירושלמי אני מקבל בעיקרו את פירוש הרז"פ במקומו, בשינויים ובהוספות משלי.
עיין בבלי נדה ד' ב'.
עיין ידים פ"ג סמ"א.
ועיין מ"ש בתס"ר שם ח"ד, עמ' 134.
ועיין היטב בירושלמי חגיגה פ"ב ה"ז, ע"ה ע"ג, ובר"ש טהרות פ"ז מ"ה.
ועיין מ"ש על תקנות אנשי הכת שנמצאו במערת יריחו במאמרי הנ"ל (לעיל הע' 19), עמ' 201, ואילך.
כלומר, חבר שמותר להתארח אצלו, אבל אינו נאמן לרבים, עיין ירושלמי שם ה"ב: אבל ברבים אינו נאמן עד שיקבל עליו ברבים. וכן שם פ"ה ה"א, כ"ד ע"ג.
עיין לעיל הערה 28.
כלומר, המאמר "אין דומה וכו' ". ועיין מ"ש בפנים, לשו' 42, בשם הירושלמי.
הכוונה לאביו של תינוק שטמאהו זקנו ע"ה, ואם אביו מאכילו אח"כ טהרות אף הוא נחשב לע"ה, שהרי הוא מארח אצלו ע"ה בכסותו, עיין במשנתנו פ"ב מ"ג.
עיין חולין ל"ה רע"ב ובתוספ' שם ד"ה שמא.
בע"ז מוסיף: דברי ר' מאיר. ועיין מ"ש להלן.
עיין לעיל הע' 34. ולהלן בע"ז (פ"ג ה"ט) אמר ר' מאיר שאין נותנין לע"ה בנות לא קטנות ולא גדולות, עיי"ש. ועיין שיטת ר"מ בברייתא שבבבלי פסחים מ"ט ב'. ולפירש"י שכל זמן שהן תחת ידי ע"ה אינם נאמנים כלל, צריך לפרש שר"מ אינו דן אותם כחוזרים לסורם כשהיו ברשות ע"ה, עיין שיטתו לעיל ה"ט.
אבל קשה לפרש כן אצל עבד. ושמא יכול לעשות כן ברשות בעליו.
עיין לדוגמא במשנת שביעית פ"ז מ"ג; שקלים פ"א מ"ג, מ"ו, ועוד בכ"מ.
עיין אוצר הגאונים גיטין, חלק התשובות, עמ' 12, סי' כ"ו.
תוספות גיטין, כפי שהובאו בהגה"מ פ"א מה' ציצית הי"ב, עיין מ"ש הר"י ענגיל בגליוני הש"ס לע"ז שם. ועיין בברכי יוסף או"ח ריש סי' י"ד. והם מפרשים שהאשה היתה קושרת לו על ידו ממש.
תוספ' מנחות ל"ו א' ד"ה משעת; או"ז ח"א סי' תקע"ט, ע"ח ע"ד; רא"ש חולין פ"א, סי' י"ב.
ועיי"ש שהוסיפו: ואפילו לספרים שכתוב בהם קומעת (כנראה, שהיה כתוב בספרים הללו: קומעת לו בזרועו), מכל מקום רוצה לומר שהיתה קושרת לו כעין קמיע וכו'. ועיין בבלי סנהדרין כ"א ב', כ"ב א', ומ"ש בספרי ההיליניסמוס בא"י העברית, עמ' 108, הע' 50.
הוצאה שלי, עמ' 70, עיי"ש בהערה 8. אלא שהנוסח שם מקוטע קצת, ואני מעתיק כאן מילקוט סיקילי לדברים כת"י.
עיין להלן, עמ' 305, הע' 35. ובמשנה סוף תרומות: למודה אצל אביה. ובירושלמי יבמות ספ"ט: מתלמדתה של כהן, כלומר, שאוכלת אצלו.
פסחים כ"ב ב'; ע"ז ו' ב'. וכ"ה בכל הנוסחאות שם, וכן מעתיקים משם בשאילתות נח ריש סי' ו', בה"ג ד"ו, קל"ה ע"ג; ד"ב, עמ' 567.
ובה"ג פירש שאף שם "בוצע" פירושו מפשר, שעושה פשרה במצוותיו של הקב"ה ואומר שגזל מותר, אבל שאר מצות צריך לקיים.
עיין מ"ש לעיל סוף עמ' 167 ולהלן חלה פ"ב הערה 28. [ולהלן שבת פי״ג ה״א. ועיין בירושלמי כפשוטו סוף עמ׳ 315. ומ״ש להלן עירובין פ״ז ה״י, ופ״ה הי״ט.]
והוי"ו של "ולא" נכפלה מסוף המלה טהרותיו.
עיין בתולדות תנאים ואמוראים ערך ר' יוסי בן משולם.
עיין גם בתוספ' גיטין שם ד"ה אין עושין ובמהרש"א שם.
עיין טהרות פ"ט מ"ה, ובהערות לפיה"ג אהלות, עמ' 84, הע' 23 והע' 27.
ואם היא תרומה שהוכשרה, כל התרומה אסורה באכילה כדין תרומה טמאה וטהורה שנתערבו ותרקב, וכמו שפסק הר"מ בפי"ד מה' תרומות הי"ד (ח"ד בתרומות).
בניגוד לארץ הכותים, עיין ירוש' ע"ז פ"ה ה"ד, מ"ד ע"ד. וצירפו שם את משנת מקואות פ"ח מ"א ותוספתא שם רפ"ו.
וכ"ה בד. אבל בכי"ע בטעות: אבל כהן חבר עם כהן עם הארץ שעושה בטומאה.
ועיין ספרי נשא פי' ו', עמ' 9, וירוש' פאה פ"ז ה"ו, כ' ע"ג (ובמקבילה במע"ש). ושמא נאמרו דברי ר' יוסי הגלילי בעיקרם, כרי להוציא מדעת הכותים. ור' זעירא שם פירש ע"פ ההלכה. והתוספתא שלנו נעלמה מאברהם גייגר באורשריפט שלו, עמ' 182. ועיין מ"ש ר"ד רעוועל בצופה האנגלי סדרא חדשה כ"ב (1912), עמ' 533.
עיין לעיל פ"ב הכ"ב והכ"ד ומש"ש. אבל כאן עדיין לא הוכשרו הפירות.
השבעים מתרגמים את המלה מנקית שבמקרא κύαθος. ועיין תיאורו של אפיפניוס בספרו על המשקלים והמדות, נוסח הסורי 66 ע"א (הוצ' ספרים ע"י האוניברסיטה בשיקגו, 1935). וכן פירש בס' השרשים לר' יונה בן ג'נאח (סוף ערך נקה): ואת המנקיות כפות. ועיין מ"ש ד"ר יהושע בראנד בספרו כלי החרס בספרות התלמוד, עמ' שט"ו, ואילך. ועיין מ"ש בתרביץ ש"ג, עמ' 209.
עיין רש"י ע"ז כ"ב א', ד"ה אסור.
עיין במ"ר פ"כ, כ"א; קה"ר פ"א, י"ח; שם פי"א, ט; איכ"ר פ"א הוצ' בובר, כ"ד ע"ב. ועיין בבלי פסחים ק"י ב' ועוד בכ"מ.
כ"ז נשמט בכל הדפוסים, לרבות האינקונבלים. אבל השאר ישנו בכל הדפוסים העתיקים. ובהוצאות החדשות של הר"מ השלימו בסוגרים אף את השאר.
כלומר, החשבן הממונה על השוק.
והיא רגילה מאד בכ"י שלנו, עיין לעיל פ"א רהי"ג; להלן פ"ד ה"י וה' ל"א; פ"ה ה"ה; תרומות פ"ד הי"ב; פ"ה ה"ו; פ"ו ה"ה; פ"ז ה"כ; פ"ט ה"א; פ"י ה"ו והי"ג; שביעית פ"ב ה"ד, ה"ה והט"ו; פ"ג ה"א; פ"ד הי"ב וה"כ; פ"ו ה"כ; ספ"ז; כלאים פ"א הט"ו, פ"ה הי"ב; מעשרות פ"א ה"ה; פ"ב ה"ה והי"ב; מע"ש פ"א הט"ו; פ"ב ה"ז והי"ח; רפ"ג; פ"ד הי"ג; פ"ה הי"ד והי"ז; ערלה רפ"א ועוד.
וכן בנוסח הירושלמי של הרש"ס (פ"ב ה"ד): תני ר' חייא כן. את שדרכו להימדד בגסה, ומדדו בדקה טפילה דקה לגסה. את שדרכו למדוד בדקה, ומדדו בגסה טפילה גסה לדקה דברי ר"מ. והכוונה לתוספתא כאן. ואעפ"י שבירושלמי שלפנינו (וכן בכי"ר) חסרה הסיפא הנ"ל, מ"מ מוכח מתוך הסוגייא שם שגירסת הרש"ס נכונה, עיי"ש בפ"מ. ומסתבר שאף בכי"ו צ"ל כמו בד ובכי"ע, אלא מכיוון שאף במשנה הנוסחאות חולקות לא הגהתי כלום בפנים.
כפירושו של קרויס במלונו למלים שאולות מיונית, ערך לומין, עמ' 311. ועיין בספרו של הולטש Metrologicorum Scriptorum Reliquiae, מפתח היוני, עמ' 200, ערך νουμμίον.
כ"ה בכי"ל ובכי"ר. ולפנינו בטה"ד: טמן. ועיין בהגהה שבמלא"ש בסוף פ"ב. וכנראה שיש שם ט"ס בהגהת ר"ב אשכנזי, וצ"ל שם: נומן.
וכוונתו שאין שם ספק מע"ש, מכיוון שאין במעשר שוה פרוטה. ועיין בריטב"א ב"מ נ"ג ב' מ"ש בשם הראב"ד. ואף כאן תירוצו כתירוץ הראב"ד שר"ע לקט הרבה אתרוגים. וסתם אתרוג באחד בשבט אינו שוה יותר משתי פרוטות (עיין מעילה פ"ו מ"ד ומ"ש בתוספ' סוכה ל"ט א' ד"ה יותר), ואין במעשר שלו שוה פרוטה.
ואפשר שהיה לו לרשב"ג אתרוג אחר פסול, והיה יכול להפריש ממנו על אתרוג כשר זה. ולשיטת הרמב"ן (מובא בריטב"א סוכה ל"ד ב' ובר"ן במקומו) יוצא באתרוג של טבל אפילו ביום הראשון. ולפ"ז לא היה צריך רשב"ג לעשרו לפני החג.
ולפיכך שאלו בירושלמי: ויעשר ממנו עליו, כלומר, שיחתוך ממנו קצת וכו', ואינו נפסל בחסר. ולוא היה עושה כן, לא היה עובר על דעת החכמים. ותירצו: אין דרך בני אדם להיות משלחין לחביריהן דברים חסירין.
ע"פ הבבלי ביצה ג' ב' ומקבילות: את שדרכו לימנות שנינו.
שהרי ר"ג האכיל את הפועלים דמאי, והודיע להם, כדי שהמתקנים יפרישו.
כלומר, בפ"ז מ"ג (שאמרו שם שפועל שאינו מאמין לבעה"ב הפועל מפריש). ורגיל הוא מאד בירושלמי לפתוח ב"תמן" למשנה במקומה ולסיים ב"הכא" למשנה במקום אחר. ובמשך המשא והמתן מקבלים "תמן" ו"הכא" את מובנם הרגיל. וכבר עמדו ע"ז הראשונים, עיין בראשונים שהביא באהצו"י שביעית, עמ' 66, ועיין בחי' הרמב"ן שבועות מ"ג א', ד"ה ומצאתי בירושלמי, ובמה"פ שבועות ספ"ו ד"ה רב הונא.
שהרי דווקא אם אינו מאמין לבעה"ב מפריש הפועל, אבל אם בעה"ב נאמן חזקה שהפריש בעה"ב דמאי, כפירוש הגר"א.
כלומר, שבעה"ב מאכיל את הפועל מניין קבוע של תאנים, ולפיכך מוכרח לספק לו חולין, שלא יהא פורע חובו בדמאי. ועיין להלן מעשרות פ"ב ה"י. ומפי' בעל מלא"ש במשנתנו (נראה שהעתיק מפי' הרש"ס) משמע שגרס כאן: במאכילו מן התנויין, כלומר, מחמת התנאים (עיין במפתח לתשה"ג הרכבי, עמ' 416, ערך תנוי) שהתנה עמו, ולפי גירסא זו בוודאי מוכרח להאכילו חולין, ועיין רמב"ן ב"מ פ"ה ב' ד"ה ואני, ובמגיד משנה לפי"ב מה' שכירות ה"י.
כלומר, שאינו מצמצם את מזונותיו, ומאכיל את הפועלים בשפע. ולפיכך אם יפריש הפועל אחוז אחד לתרו"מ עדיין ישאר לו די והותר לאכילה, ומשום זה פטרו את בעה"ב מהפרשת דמאי, כשם שפטרו את המשפיעים במדה גסה. ואם הפועל רעבתן ורוצה לאכול הרבה, דינו כעני שמאכילין אותו דמאי. ואעפ"י שאמרו (נדרים פ"ד מ"ד): לא יאכל עמו מן האבוס שלפני הפועלים, אין הטעם משום צמצום, אלא אנו חוששים שמא יאכל מעט ונמצא מהנה את חבירו שיוכל לאכול יותר מן המדה.
כגי' גוף כי"ל, כי"ס וראשונים.
מן העלין, מן העלים.
ועיין במשנה הוצ' מכון הערי פישעל מ"ש בשם הריבמ"ץ כת"י שפירש את דברי חזקיה כנ"ל, אבל נדחק בפירוש דברי ר' יוחנן.
ולפי גי' כי"ע פירושו שמחוסר (=שמחסר) את המוכר.
ובשאר נוסחאות המשנה: להקל. ועיין במבוא לנוה"מ להרי"ן אפשטין ז"ל, עמ' 1077, ואילך.
ואף מכאן מוכח שהפקר לאחר גמר מלאכה חייב במעשרות, עיין בשעה"מ פ"ח מה' לולב ה"ב ד"ה של דמאי כשר. ועיין מ"ש להלן מע"ש פ"ב סהי"א. ועיין מ"ש להלן שו' 6.
עדיות פ"ג מ"ג; תוספתא תרומות פ"י ה"ב.
והיא ראויה לאכילה, וכדברי הירושלמי (פסחים פ"ג ה"ג, ל' ע"א): מה בינה לבין קניבת ירק (של תרומה)? זו ראויה לאכילה וכו'.
הובא אצל אתינאוס, חכמי המשתה, ס"ב F62.
כ"ה בכתי"י הר"מ. ולפנינו: בודאי וכו' בדמאי וכו'.
ועיין בח"ד כאן, ולא זכיתי לעמוד על כוונת דבריו, עיין תרומות פ"ג מ"ו.
כלומר, מכיון שתרומה גדולה בטלה מחמת התנאי ממילא בטלה אף תרומת מעשר, מפני שלא עלתה על דעתו להפריש תרומת מעשר לפני תרומה גדולה, ולעבור על לאו. כן פירשו הרא"ף והרידב"ז. שאר הפירושים הם דוחקי דוחקים.
צ"ל שהפר' על, כלומר, שהפרישו על, כעין הגהת הגר"א.
וכן ראיתי בהלכות קטנות להר"י חאגיז ח"א סי' קל"ט שהסיק שאם אדם אחד הפריש בעצמו מעשר ראשון ומעשר שני ונשאל על הראשון אף השני בטל, מפני שלא עלת על דעתו לעבור על בל תאחר, ועיין ר"מ פ"א מה' איסורי מזבח ה"ג ובהשגות שם.
שוב ראיתי שכבר קדמני בעיקר הפירוש בישועות מלכו להגר"י מקוטנא, על הר"מ כאן במקומו. ועיין מ"ש בפ"ה מה' תרומות ה"ח ד"ה בד"א.
לפי פליניאוס (תולרות הטבע סט"ו פ"ו סי' ו', סעיף כ"ג) היו קוראים לגוש הזיתים (מאה מודיות) שנעצר בבית הבד: עשוי (factus).
במקום גוים, וכמ"ד שאין קניין לגוי בא"י להפקיע מידי מעשרות, והפירות הן ודאי. ואעפ"י שאין הולכין בממון אחר הרוב, מסתבר שמכיוון שהוא וודאי לעניין טבל, אינו יכול לעכב את המעשר לעצמו.
עיין תוספ' כתובות כ"ד א' ד"ה שלי. ועיין היטב להלן עירובין פ"ה (פ"ז) ה"י. [ועיין רמב״ן הנ״ל י״ח ע״א.]
כלומר, בחזקתן לשביעית פירושו שאין חוששין שמא החליפום ע"ה אוכלי שביעית, והיינו ע"ה שחשוד על השביעית בפירוש, אבל בסתם ע"ה אפילו ודאי החליף אין חוששין לשביעית.
[עיין ברמב״ן שצויין למטה.]
γύριν. וצורה זו נמצאת ברשימות הצמחים של היונים עיין .Anecdota Atheniensia etc הוצ' Delatte ח"ב, עמ' 362, בשנו"ס.
ξηρά כלומר ξηρά. [αλευρα]
עיין להלן ב"ק פ"י ה"ט, ירוש' שביעית פ"ו ה"א, ל"ו סע"ב-רע"ג ועוד בכ"מ. והיונים קראו ללחם אפוי מחטים הללו ξηροπυρίτας, עיין בחכמי המשתה של אתינאוס ס"ג, 114°.
ועיין בשטמ"ק שם אות י'. וכן מעיד ר"ב אשכנזי (בשו"ת שלו סי' א', ד"ו י' סע"ג): כן כתוב בפירש"י ז"ל עתיקי ודוקני, וכן הביא לשונו בעל כפתור ופרח ז"ל וכו'.
בירושלמי פ"ג ה"ד, כ"ג ע"ג: כותין נאמנין על הפקדון וכו' אפילו משנחשדו (כלומר, אפילו משקלקלו מעשיהם).
ובתשובתו שבס' אבקת רוכל סי' כ"ג (ד"ר י"ח ע"ב-ע"ג) לקה נוסח התוספתא בחסרון, ויש לתקנו ע"פ תשובתו בספרו.
רבינו גרס ברישא (שו' 68) שאף במשלח ע"י ע"ה חושש משום מעשרות (עיין מ"ש לעיל), ולפיכך העתיק כאן חמרים סתם (שהרי דין זה נוהג אף בע"ה) וכתב שאין חוששין משום דמאי כשהן מדדין מן הגורן לעיר. ברם וודאי הוא שאין כאן העתקה מן התוספתא אלא ניסוח רבינו בעצמו. ועיין מ"ש להלן שורה (70–71.
כפי שיוצא ברור מתוך פירושו, וכמו שמעתיק בחולין, וגרס כעין גי' ד והרשב"א בחידושיו, עיין לעיל.
ואפילו לשיטת הר"מ רפי"ב מה' טומאת אוכלין שבהכשר צריך רצון בעלים, שאני כאן שהמשקין נתלשו ברצון, ועוד שמשקין טמאין מטמאין לרצון ושלא לרצון, עיין מכשירין פ"א מ"א, ועיין בחזון נחום ובס' משנה אחרונה שם.
כ"ה בכי"מ, בעין יעקב ובאגדות התלמוד שם. וכן מעתיק בעקידה, ריש שער ס"ח (ד"ו ש"ז ד' ע"ד).
כ"ה לפנינו ובכל הנוסחאות הנ"ל. אבל בעקידה הנ"ל בט"ס: אוכלה.
הגירסא "ומפקידין" היא בטוחה, כפי שיוצא מתוך הסוגיא עצמה שם.
עיין במלא"ש פ"ג מ"ד מ"ש בשם הרש"ס.
ואעפ"י שע"ה נאמן על ההכשירות (עיין לעיל פ"ב, הע' 4), מ"מ בוודאי עושה בטומאה חיישינן שמא הוכשרו ולאו אדעתיה, אבל אין אנו חושדים בו שיגע בשל חבר.
כ"ה בכי"ס שם.
ועיין במה"פ ע"ז שם ומה שהשיג עליו ביפה עינים ע"ז י"א סע"ב, ולפי פירושנו ניחא.
בכי"ע חסדה המלה "ואוכל" לפני המוסגר. ולכאורה פירושו שם: שואלו בשבת ואוכל ביום טוב, ביום טוב ואוכל בשבת. וזו היא הבריתא שמביא הירושלמי. אלא שקשה להניח שהתוספתא דלגה לגמרי על ההלכה של שאלה לשבת בלבד.
וכנראה שלא התירו לו בשבת אלא את האיסור של חשש טבל, אבל לא את הממון של תרומת מעשר שצריך ליתנו לכהן (עיין מ"ש לעיל פ"ד שו' 15 ד"ה ונותנן), ועשאוהו בשבת כתרומת חו"ל שאוכל ואח"כ מפריש (ירוש' חלה פ"ד ה"י, ס' סע"א; בבלי בכורות כ"ז א'). ועיין מ"ש הגר"י מקוטנא בישועות מלכו על הר"מ שם.
ואעפ"י שבע"ש עם חשיכה יש עדיין פנאי לעשר את הדמאי (עיין במשנת שבת ספ"ב), אפשר שהיה טרוד ולא נפנה לעשר.
צ"ל: ונשרפ' (ונשרפו) כלומר, הפירות, עיין להלן.
עיי"ש בעמ' תק"מ. והמעיר בהוצ' לונץ לא עמד על כונת רבינו.
עזקהם, במלה אחת. וכן בעיטור ח"ב, הכשר בשר, ד' למברג ד' ע"ג, הוצ' רמא"י ט' ע"ד: פירות חזקתן, וצ"ל: חזק הן.
ולפנינו בירושלמי נשמטו שלש מלים הללו.
וכן מעתיקים הגאונים, עיין אוה"ג ביבמות שם, עמ' 241, וכ"ה בערוך ערך עזק ובראשונים.
גבול מנשה לר"מ גראסבעדג, סוף עמ' 26.
וכן מביא בשיטה לא נודע למי קידושין ל"ו ב' (כ"ג ע"ד) בשם ר"ת שאין ערלה נוהגת אלא בנטיעות ישראל. וכן השתדל להוכיח מלשון ס' הישר בפאת השלחן סי' כ"ג ס"ק י"ב, אות כ"ט.
אצל ר"י בר טובי הנ"ל (לעיל הערה 10). ובעמ' 27 שם מפורש: ע"כ לשון ר"ת הוא.
ומ"ש ר"ת בס' הישר שהרישא מדברת בלקח מישראל הוא מפני שהברייתא מזכירה פירות עזיקה, שהן לפי פירושו פירות שביעית שבאו מפרדס מעוזק, אבל אם הן של גוי מה איכפת לנו אם אמת כדבריו. ועיין בשיטה לא נודע למי הנ"ל ובמאירי קידושין, עמ' 194, ובנימוקי יוסף סוף יבמות. ועיין מ"ש להלן בשם הרא"ש, ועיין בשו"ת אבקת רוכל סי' כ"ד.
וכ"ה הלשון אף באו"ז ה' אבלות, סי' תכ"ה, ח"ב פ"ח ע"ב, בשם הראבי"ה. ועיין מ"ש להלן.
גבול מנשה הנ"ל (לעיל בהע' 10).
ודברי הראבי"ה הובאו באו"ז הנ"ל (וכן בה' יו"ט שם, סי' של"ב, ע"א ע"ב); במרדכי מו"ק פ"ג סי' תתקכ"ה, ברא"ש מו"ק פ"ג סי' ל"ב ובהגה"מ פ"ז מה' אבלות ה"ה אות ו'.
הכותים לא קבלו את מסורת חז"ל שפירות ערלה אסורים בהנאה, ולא אסרום אלא באכילה (עיין כרמי שומרון, ריש עמ' 76), ומכרום לגוים.
ברוב המקומות מקדים דברי רבי לדברי רשב"ג. ועיין בהגהות מהר"ץ חיות לב"מ ז' א'. ולכאורה בקושיית הרב תירוצו, והקדימו את הבן, כדי שייראה שהאב חולק על הבן, ולא להפך. ובמאירי (גיטין, עמ' 216): "שמסדרי הברייתא, שהם ר' חייא ובר קפרא, היו מקדימים את דבריו לרוב מעלתו". ועיין להלן מעשרות פ"ב שו' 25 ומש"ש.
ועיין במהרי"ק פי"ב מה' מעשר סה"ז, בכ"מ ובלח"מ פי"א מה' עדות, ובפני יהושע כתובות כ"ד א'.
קרוב לוודאי בעיני שכיון להרא"ה ז"ל, שהרי בחידושי הרשב"א לע"ז שם (בכת"י) אין זכר מזה. ומה שהביא להלן בסמוך שם: ומורי הרא"ה ז"ל פירש בעניין אחר, אף הוא נמצא בבדק הבית הנ"ל, קי"ט ע"ד, עיי"ש פירוש מחודש ל"מאי דאכיל" שבע"ז שם. וכבר השיג עליו בתשב"ץ ח"ג סי' פ"ג.
צוקרמנדל העתיק בטעות: שלא בפניו אינו נאמן.
ושמא פירושו שבב"ד נאמן להעיד שהוא חבר ליתן לו מעשרות, עיין ספרי שופטים ריש פיס' קס"ה, עמ' 214, ובבלי חולין ק"ל ב'.
עיין בתוספתא ע"ז ספ"ה (כי"ע ספ"ד); ירוש' שם פ"ב ה"י, מ"ב ע"א; בבלי שם ל"ט א'.
הובא בתוספ' כתובות כ"ד א' ד"ה שלי (ולפנינו שם בט"ס: רשב"א) ובכורות ל' א' ד"ה מתני'.
עיין לעיל פ"ב ה"ב, ומש"ש.
כירושלמי כאן פ"ד סה"ח, וכגירסת הרש"ס לעיל שם וכפירושו. עיין מ"ש מהרי"ט אלגזי בכורות פ"ד סי' ל"ב, קי"ח ע"ד ואילך, קי"ט רע"ב.
להלן שביעית פ"ו ה"כ, עיין מש"ש. ועיין סוכח פ"ג מי"א, שביעית פ"ח מ"ז. ואין מדברים כאן כלל ברוצה לקנות מע"ה. וסרה בזה קושיית הר"ש על הרשב"ם שהבאנו בפנים.
דמאי פ"ב מ"ג ומקבילות.
הנוסח הנכון הוא בפ"מ לר"מ בן חביב כת"י ששון, והעתקתיו בסה"י לכבוד ר"א מרכס ח"א, עמ' שי"ח.
המלה "טבל" ליתא בירושלמי כת"י הר"מ בן חביב ובר"ש מוגה, לפי עדות הנ"ל. עיין לעיל הערה 30.
לו, גוף כת"י פרמה וקויפמן, כי"מ, משניות כי"י עם פירוש הר"מ. ועיין בתיו"ט ובמלא"ש.
עיין מ"ש להלן שביעית פ"ו הכ"ט.
כן היא גירסתו בתוספתא. ואף לפנינו צריך לקרוא בשין שמאלית ובחולם על הוי"ו.
οἴνου κεράμια, עיין מ"ש U.Willken בספרו Griechische Ostraka ח"א, עמ' 758, ואילך.
עיין בספרו של הולטש (שהזכדנו לעיל פ"ג הע' 16) ח"א, עמ' 253, וח"ב, עמ' 166.
וכ"ה בכל הדפוסים העתיקים שבדקתי.
וכן מעתיק בפירושו לחלה, ס"ב ע"א, עיי"ש שפירש ע"פ משנת חלה שם פ"ג מ"ט.
ועיין ר"מ פ"ח מה' מעשר סה"ג, ומקורו מכאן. ולהלן תרומות פ"ה ה"ה הזכירו בנידון זה את דעתו של ר"א בן ערך, אבל כאן לא נזכרה כלל דעתו של ר"א בן ערך. והוא מסייע לפירושנו שבבא זו היא מעין משנתנו פ"ז מ"ז. וכבר אמרו עליה בירושלמי (פ"ז ה"ח, כ"ו ע"ג) שהיא חולקת על ר"א בן ערך. ואעפ"י שאמרו בירושלמי שם: תיפתר בדברים שאין להם עלייה, אינו אלא דיחוי בעלמא.
תולדות הטבע סל"ו, פל"ו סי' קמ"ג.
והרי דרכם היה לתת בכורות לרועיהם, ודוחק להעמידו בשנתנו שכרם בתחילה, עיין בכורות ל"ה סע"א. ועיין בכורות כ"ז א' ובמיוחס לר"ג שם ד"ה יהיב ליה לשמעיה, ובמהרי"ט אלגזי ה' בכורות פ"ד סי' מ"ה, ס"ה ע"ג. ושמא הכוונה שם שנתן תרומת חו"ל לשמעיה, אעפ"י שעדיין לא קבע ליה שכרו, אבל לשלם לו שכר בתרומת חו"ל, היא מכירה ממש. וצ"ע. ובירושלמי פ"ג סה"ז, כ"ג ע"ד, מבואר שבתרומת חו"ל נוטל דמים מן השבט, אבל מלשון הבבלי בבכורות שם מוכח שהוא חולק על הירושלמי. ועיין מ"ש להלן בפנים.
כאן פ"ו ה"ג, כ"ה ע"ב. ועיין במקבילות בנדרים פי"א ה"ג, מ"ב ע"ג, ובקידושין ספ"ב.
לפנינו הוא להלן ה"כ, אבל לפני הבבלי היתה, כנראה, בבא זו לעיל, כשם שהוא בכי"ע.
עיין מ"ש להלן שו' 85 ד"ה ומעשרותן.
עיין להלן יומא ספ"א ובמקבילות.
מזבח כפרה מ"ב ע"ב. ואני מעתיק ממהרי"ט אלגזי ה' בכורות רפ"ד הנ"ל, ס"א סע"ב, שהיתה לפניו נוסחא יותר מדוייקת.
כנראה שבד נשרד נסיון לתקן את הגירסא: בכהנים (בכתנות?)... כל מתנות (לכותנות?).
ותנא זה סובר ששביעית משמטת הלואת פירות, עיין להלן שביעית פ"ח ה"ג ומש"ש.
עיין ר"מ פ"א מה' תרומות ה"ו.
ולא ירדתי לסוף דעת בעל פ"מ ז"ל שפירש שרבי הביא אח"כ את הפירות עצמם לשם, שהרי הדברים מתפרשים כפשוטם, וכן פירש הרא"ף שם. ומה שאמר הירושלמי שם "כהדא" כוונתו שאפילו בלי הולכת הפירות מותר להפריש במקום הזול, ומכ"ש שמותר לכתחילה להוביל את הפירות עצמם למקום הזול, ולהפריש שם את המעשר.
עיין בתוספ' גיטין ל' ב' ד"ה וכי, בס' הישר לר"ת סי' צ"ג, י"ג ע"א, וסי' תפ"ח, מ"ו ע"ג, בריבמ"ץ בר"ש וברא"ש בכורים פ"ב מ"ה, בשו"ת הרשב"א ח"א סי' ר"צ, בד"מ פ"ג מה' תרומות ה"כ ובהשגות שם.
לפי שטמ"ק שם, אלא שנסדרו שם הדברים בטעות לס"ב ב'.
ומשאלת הירושלמי להלן שם: דלא כן מה נן אמרין, ר' מאיר ור' שמעון אין הלכה כר' שמעון (כלומר, אתמה) ברור שלא שנו כאן דעת ר' יוסי. ועיין במשנת תרומות פ"ג מ"ט, בירושלמי ובמלא"ש שם.
עיין דק"ס מנחות, עמ' 164, הע' צ'.
ועיין בבלי ב"מ ק"א א'. ועיין מ"ש ר"ב אשכנזי בשו"ת שלו סי' א', ד"ו ד' ע"א. ובפירוש ר' משולם לשקלים פ"א, עמ' 11, הביא את המחלוקת בברייתא שבמנחות כגי' שלנו, והוסיף: ועיקר הברייתא זו בתוספתא דמאי פ' הלוקח פירות.
כעין שיטת ר' אליעזר במשנתנו ולהלן הכ"ב.
ועיין בתוספ' שם ד"ה ר"י ור"ש. ועיין במשנת כלים פי"ז סמ"ה, בתוספתא שם ב"מ פ"ו ה"י, ירוש' ערלה פ"ג ה"ה, ס"ג סע"א, ומ"ש בתס"ר ח"ג, עמ' 53.
והוא לא רצה לעשות כדין התוספתא לעיל הי"ב, כדי שלא להפסיד פירות חולין הרבה.
ועיין גם להלן תרומות פ"ד הי"ג ובמקבילה שבירושלמי שם.
אלא שבפ"ב שם חסרות המלים "של כותים" בטעות.
עיין לעיל פ"א שו' 32. ומחילה היה אף ירק שלהם דמאי. עיין להלן.
ועל קפיצת ר"ע, עיין גם לעיל ברכות פ"ד הט"ו, ולהלן ביצה פ"ב הי"ב ובמקבילות.
כלאים ספ"ז, ל"א ע"א; חלה פ"ב סח"ב, נ"ח ע"ג.
אבות פ"ב מ"ט, מי"ג ומי"ד. וכן מצוי בירושלמי. אבל עיין מ"ש להלן שו' 5–6.
להלן תרומות פ"ב סה"י; ירוש' דמאי פ"ו ה"ה, כ"ה ע"ד. ועיין בבלי גיטין מ"ז ב'; חולין קל"ה ב'.
צ"ל: [ד]מאי, ונשמטה הדלי"ת. וקרא הסופר מתר. ועיין מ"ש בתס"ר ח"ג, ריש עמ' 154, על החילוף הרגיל בין רי"ש ויו"ד. ואפשר שצ"ל: תורם, כהגהת המפרשים, עיין מ"ש בפנים.
נ"ל שקטרון הוא ἀκτάριος שעניינו הוא כמו ἀκτουαρίων, (עיין פרייסיגקע, פאכווארטער וכו', עמ' 8). ובמכילתא בשלח מצויה כמה פעמים המלה "אקטור" במובן שומר הנהר, שהיה ממונה אף על המכס. אבל שם מדברים בעיקר במוסד מצרי, עיין מ"ש שמואל קרויס במ"ח חמ"ט, 1905, עמ' 689. ובמדרש הגדול בשלח, עמ' 136 ועמ' 139, הכתיב הוא קטרין, במקום אקטורין. ופירוש המלונות שהכוונה כאן לקטרון, centurio, בעל הזמורה, אינו מסתבר, מפני שאין עניינו לכאן, ובפקיד על המסים אנן קיימין.
פ"ה הי"ד, לפי פירוש הבבלי בע"ז ס"ג ב'.
עיין בתוה"ב להרשב"א בית ה' ש"ב, קל"ט ע"א ואילך, ובמאירי ע"ז, עמ' 290, וכ"ה בחי' הרשב"א ע"ז בכת"י.
עיין במאירי וברשב"א הנ"ל, ובשו"ת הרשב"א ח"א סי' תרפ"ו.
עיין באהצו"י דמאי, עמ' 128. ויש להוסיף עליו מאירי ע"ז, עמ' 290, וחי' הרשב"א כת"י שם.
לעניין אנגריא.
כגי' תוספ' שם ד"ה ה"א, ספר השלמה ע"ז פ"ה סי' ד', י"ז ע"ג ועוד.
עיין ב"מ ק"ד רע"א.
כ"ה בנוסח הרש"ס ובירוש' ב"מ הנ"ל, וכן מוכח מהמשך הסוגיא. ולפנינו בטעות: החוכר שדה מן הגוי.
ומה שהוא תורם הוא מפני שאי אפשר לגורן שתעקר בלא תרומה גדולה.
ועל חבירו שפירושו "גוי", עיין מ"ש לעיל שו' 10.
ר' שמואל בן חפני בס' השותפות (גנזי קדם של לוין ס"ו, עמ' 58), הר"מ ועוד. וכן מוכח מן הירושלמי.
עיין בר"מ פי"א מה' מעשר ה"ו.
בירושלמי פיאה פ"ג ה"ב, י"ז ע"ג: כמו דר' עקיבה אמר לח ויבש שני מינין, כן ר' מאיר אומר לח ויבש שני מינין.
במהדו"ק. אבל במהדו"ב חזר בו והשמיט כ"ז, עיין בהוצ' ציפי, עמ' 30, וכ"ה בהגד"נ. ואעפ"י שרבינו חזר בו, לא חזר אלא מפירושו שהדברים נשנו לעניין דיני ממונות גרידא, ולא לעניין איסור והיתר. אבל עצם הטעם למה מעדיף החבר את החטים שבמקום פלוני נשאר בתוקפו.
ומה שהביאו משנה זו בבבלי חגיגה כ"ה ב' לעניין טהרות, עיקר הכוונה לתוספתא שהעתיקו שם, עיי"ש.
כפירוש המאירי בחגיגה שם, עמ' 52. ועיין בטורי אבן שם מה שהקשה על רש"י, ולפי פירוש המאירי ניחא.
בירושלמי פ"ו ה"ט, כ"ה ע"ד: א"ר זעירא ויאות, אילו חבר ועם הארץ שירשו את אביהם עם הארץ והיו שם פירות מוכשרין ופירות שאינן מוכשרין, שמא או' לו, טול אתה את המוכשרי', ואני נוטל את שאינן מוכשרין.
עיין ירוש' שקלים ספ"א ובמקבילות; בבלי בכורות נ"ו ב'.
אבל ביין כנגד שמן אסור, מפני שאין מוסרין טהרות לע"ה.
עיין ירוש' פ"ב ה"ד כ"ג ע"א, ופ"ו ה"ז, כ"ה ע"ד.
כגי' כי"ע וס' השותפות בתוספתא.
בכי"ר: בשיחרי שיבולים. ובנוסח הרש"ס: בסהרי שבלים. ובהוצאות שלפנינו של הירושלמי חסרה המלה "שיבולים".
נראה שהמלה "נטל" היא הוספה ותיקון.
ועיין בבלי קידושין י"ז ב' וע"ז ס"ד רע"ב.
כלומר, שלחן בעל שלש רגלים, שמניחים עליו את הכלים, ושהשמש אוכל עליו, עיין ירוש' שבת פי"ז ה"ב, ט"ז ע"ב, ופיה"ג כלים פכ"ב, עמ' 61.
עיין ירוש' ע"ז פ"ג רה"ב, מ"ב סע"ג.
עיין מ"ש על הביטוי "במנת כן" בתלמודה של קיסרין, עמ' 1, ועיין הע' 3 שם.
תוספתא ע"ז פ"ז הט"ז בכי"ע, ספ"ח בהוצ' הדפוסים.
ואשר לקושיא שהקשה הרמב"ן והריטב"א על פירוש זה, עיין בר"ן שהזכרנו בפנים, דברים נחמדים.
עיין בעליות דר' יונה ב"ב ס"ג א', בשטמ"ק שם ס"ב ב', ובריטב"א שם. ועיין שטמ"ק שם, ס"ג א'.
ועיין במלא"ש פ"ו מ"ד.
וטעם ההשמטה, משום שבכי"ע גרס בכל הבבא "חולקין בשוה" במקום "חולקין ביניהן" שבדפוסים. וכן בפיסקא שבפי' הרש"ס גורס בכל מקום "חולקין בשוה", עיי"ש.
אלא ששם בט"ס: תרומה ותרומת מעשר חולקין בשוה.
כן היתה הגירסא שם לפני הריבמ"ץ והר"ש, ולפנינו בט"ס: שהן חולקין במעשרות.
ומה שאמרו לעיל (פ"ה, שו' 67. ועיין במשנת ערכין ספ"ח): רשאי ישראל שיאמר לכהן הילך סלע זו, ותן תרומה לבן בתי כהן וכו', כבר העמידה ר' יוחנן (ירוש' כאן פ"ו ה"ג, כ"ה ע"ב, ובמקבילות בקידושין פ"ב ובנדרים פי"א): "ברוצה ליתנו לשני כהנים, ובן בתו אחד מהם, והוא אומר לו הילך סלע זו ותן כולו לבן בתי כהן". אבל אם אין בעה"ב רוצה ליתן את מתנות הכהונה לקרובו כלל, אסור ליתן לו ממון, כדי שיתנן לקרובו. ועיי"ש בירושלמי ומוכח משם שכן העמידו אף את הברייתא שלנו.
הוצ' רמא"י, ס"ב ע"ג. ועיין מ"ש בשער החדש שם, אות ד'.
אני מעדיף לפרש את כל הברייתות כאן כמ"ד שאין נותנין מעשר לכהונה, עיין מ"ש לעיל שו' 3–4.
כ"ה ברוב הנוסחאות, עיין דק"ס שם, עמ' 196, העדה מ'. וכ"ה בהוצ' לו, קויפמן ועוד. ולפנינו: למחצה.
הגר"א מגיה: והשוכר, עיין במשנת תרומות פי"א מ"ט. ובפ"מ מגיה: והמקבל.
בכתי"י ובראשונים, עיין דק"ס שם, עמ' 194, הע' ד'.
מובא בריטב"א ובר"ן שם.
ולפיכך לא נקט כאן כהן כמו במשנת גיטין (פ"ג מ"ז), מפני ששם הכהן והלוי והעני הם שבאו ללוות, ומה יעשה כהן עני שאין לו כסף? ולפיכך בעה"ב עושה לו טובה וקונה ממנו את התרומה, על מנת למכרה לכהנים אחרים. אכל כאן בעה"ב הוא שרוצה לקנות את המעשרות, ומה יעשה בתרומה? אבל מעשר ראשון ומעשר עני מותר לזרים (ואפילו לר"מ כאן שאוסר מעשר ראשון לזרים, מכל מקום לוקחיו מצויים).
עיין תשה"ג אסף, ירושלים תרפ"ט, עמ' 162. ועיין מ"ש קרויס, קדמוניות התלמוד כ"ב ח"ב (עברית), עמ' 91 ואילך, ובהערה 3 שם.
עיין מ"ש על צורה זו בירושלמי כפשוטו שבת, עמ' 39.
כגירסת הריבמ"ץ, הר"ש והרא"ש.
ועיין בהמשך הסוגייא שם ומ"ש להלן מע"ש פ"ד הי"ב.
לפי הפיסקא בקטע מפירוש קדמון שפרסם רב"מ לוין בגנזי קדם ח"ג, עמ' 28.
כגי' הנכונה שבאו"ז ב"ק סי' תי"ג.
כלומר, בדבר שיש לו מחיר קבוע. ואין מקום לומר שהמוכר הוזיל לבעל המעות, אלא שיש כאן מתנה בעלמא.
ועיין אוה"ג כתובות, עמ' 346 ואילך, ובתוספ' כתובות צ"ח ב' ד"ה אמר. ועיין בציונים של רי"ז כהנא בשו"ת מהר"מ שהו"ל סי' שכ"ב ומ"ש בש"ך חו"מ סי' קפ"ג ס"ק ו', אות י"ב.
ומסתבר שאף הירושלמי מדבר בדבר שיש לו קצבה, כפירוש הבבלי, שהרי בדבר שאין לו קצבה אין כאן "אחת יתירה" אלא מכירה בשער זול. ועיין בתוספ' כתובות צ"ח ב' ד"ה כאן (הראשון).
ולא חלק ר' נסא הנ"ל, אלא בשלא קיים שליחותו.
צ"ל: מאליו, או מעצמו.
כ"ה בהוצ' לו. וכן בכ"י קויפמן: ובירך. ואפשר שיש לפנינו אשגרה ממשנת נזיר פ"ב מ"ג.
עיין בריטב"א שם ובדק"ס, עמ' 67, הערה ש'.
הנ"ל. וכן רש"י ב"ק ס"ט רע"ב; תוספ' עירובין ל"ז א' ד"ה מיחל, יומא נ"ו א' ד"ה הלוקח, גיטין כ"ה ב' ד"ה ומיחל.
ודברי הגליון לתוספ' יומא נ"ו א' צריכים תיקון, עיין מ"ש בתס"ר, עמ' 72. ובתוספ' גיטין צריך למחוק את המלה "וקתני".
ובפרט לנוסח הדפוסים העתיקים שבבבלי סוכה הנ"ל, עיין דק"ס שם, עמ' 67, הערה ש'. [ועיין יש״ש ב״ק פ״ה בסוגיא דברירא בהגה״ה [השנייה].]
עיין גנזי קדם של לוין ח"ג, עמ' 28.
אבל עיין ברש"י סוף מעילה.
גנזי קדם הנ"ל (בהע' 16), עמ' 29.
כ"ה בכי"ר, וצ"ל: שלא סיים, כהגהת רזו"ו רבינוביץ בשתא"י, עיי"ש.
אבל על משנה ב' ועל ה"ה כאן לא חלקו, שהרי סיים ואמר, מה שאני עתיד לשייר. וכן אין לחשוש לשמא ישכח וישתה או לשמא יבקע הנוד, מפני שהשתייה וההפרשה הן על אתר, כפירוש הירושלמי בסה"ב שם.
עיין תוספ' רי"ד שבת קמ"ב א'.
עיין במשנת שבת רפכ"א ורפי"ח ובמלא"ש שם ד"ה ומפנין תרומה טהורה מ"ש בשם ר"י אשכנזי. ועיין ירושלמי פסחים פ"ג ה"ג, ל' ע"א.
צ"ל: לכשאפרשנה, כהגהת הגר"א, כלומר, התינח כשהיה הטבל טהור, וממילא אף התרומה תהיה טהורה, ומותר לטלטלה אחר ההפרשה שהרי היא ראויה לאכילה לכהנים.
עיין במשנתנו פ"א מ"ג ובר"ש שם ד"ה ומאבדין מ"ש בשם הירושלמי. ועיין להלן תרומות פ"י ה"ו ובר"מ פ"ג מה' תרומות הט"ז. ועיין בירושלמי כאן פ"ז ה"א, כ"ו ע"א, ובר"ש וברא"ש שם סמ"א.
ואם הוא יין חדש אינו ראוי אף לזילוף, עיין בב"ק שם.
ועיין במ"מ, פי"ב מה' גזילה ה"ה, שרצה לפרש בדברי הר"מ שכל זמן שלא נשפך אינו כאבוד, עיי"ש. אבל כבר השיג עליו בלח"מ שם, ועיין בר"מ פ"ג מה' תרומות סהי"ז.
ועיין במשנה סוף טבול יום ובתוספתא שם, ולהלן תרומות פ"ג סה"ו ובבלי זבחים ב' ב' מ"ש בטעם משנת זבחים ספ"ד.
אצל צוקרמנדל בטעות: קראו.
ועיין ברשב"א ובריטב"א שהביאו את הירושלמי שפירש שהוא מתנה מכבר לכשאשתה.
אבל באמת הסיגנון הוא נכון ויפה, מפני שכלול בו הטעם בקיצור. ובירושלמי מעשרות פ"ד סה"ב, נ"א ע"ב: כלכלת שבת אינה מזבנה, כלומר, כלכלת שבת אינה מוכרת תאנים (אבל עיין בריבמ"ץ למשנה שם פ"ד סמ"ב). וכן שם פסחים פ"ח ה"ח, ל"ו ע"ב: וקבורה אוכלת בקדשים. [ובירוש׳ ברכות ספ״ג: קרי שראה זוב. ובכתובות פ״א סה״ח כ״ה ע״ד: הזנות רצה אחר הפסולים.]
שני עישורים של מאה תאנים הן עשרים תאנים, ושני תישועין של מאה תאנים הם עשרים ושתים תאנים ושני תישועין של תאנה. והברייתא לא נקטה כאן אלא את התאנים השלמות.
ביתר דיוק: תישוע של תישוע, אבל מכיוון שההבדל ביניהם הוא פחות מרבע תאנה לא נקטה הברייתא כאן אלא את לשונה הרגיל.
וכפירוש שכתבנו לעיל שו' 40–41.
כלומר, שהרי ממאה תאנים הוא נוטל תשע עשרה תאנים, נמצא שעל 81 תאנה מפריש 1+18, דהיינו 1/81+2/9 של 81.
כלומר, ולמה נקטה הברייתא לשון מופשט.
כלומר, הברייתא לא כיוונה לעישור של מאה תאנים מהם ובהם, אלא כיצד מעשר מאה תאנים מלבר, וכמו שמפרש הירושלמי בעצמו.
כ"ה בנוסח הרש"ס, ולפנינו בטעות: אמר.
שני תישועין של מאה תאנים הן עשרים ושתים תאנים ושני תישועין של תאנה. ותישוע של תישוע למאה תאנים הוא 100/81, כלומר תאנה שלמה ועוד 19/81 של תאנה. נמצא שיש לנו ביחד כ"ג תאנים ושני תישועין (18/81) ועוד 19/81 (1/81+18/81) של תאנה, דהיינו ארבע תישועין ותישוע של תישוע.
עיין בתוספ' אנשי שם למשנתנו.
נשמט לפנינו, וישנו בב"מ רפ"י, וחלק ממנו מעתיק הר"מ בפיה"מ למשנתנו ובנוסח הרש"ס.
עיי"ש במפרשים. ועיין בתשה"ג אסף הוצ' מק"נ, ירושלים תש"ב, עמ' 14.
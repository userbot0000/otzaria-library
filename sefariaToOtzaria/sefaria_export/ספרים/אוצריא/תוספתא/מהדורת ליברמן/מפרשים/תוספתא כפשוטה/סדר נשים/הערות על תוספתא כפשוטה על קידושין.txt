בכי"ל: באשתו, ונמחק, ובגליון בכ"י המגיה: באמו.
והוא ציין גם לכפתור ופרח ספ"ה, עיי"ש.
עיין מ"ש לעיל גיטין פ"ז ה"ג, שורה 11, ד"ה אמ' ר' יוסה.
כרגיל במשניות ובברייתות, עיין מ"ש מהרי"ן אפשטין במבוא לנוה"מ, עמ' 635, ויש להוסיף עליהן כהנה וכהנה.
כלומר, שצריך לומר לה ובלבד שלא יהא לבעלך רשות בהן, ואף לא ליך, אלא מה שאת נושאת וכו'.
כ"ה בקידושין, ובנדרים נשמט השם.
מה שאמרו שם: אתייא כרבי, דרבי אמר אדם משחרר חצי עבדו וכו', הכוונה למשנת גיטין פ"ד, כפירוש בעל פ"מ.
עיין בתוספות כ"ג ב', ד"ה ר"ש.
אין מכאן ראייה שלפני הריטב"א היה חסר בתוספתא "משם ר' מאיר". שהרי מסוף דבריו נראה שהעתיק את הכל משיטת הרמב"ן, והרמב"ן לא העתיק את לשון התוספתא כולה אלא היה מעוניין במלה "אף" שבתוספתא, משום שהפירוש בברייתא שבבבלי תלוי בה, ובבבלי הרי לא גרסו "משם ר' מאיר", עיי"ש.
לפי הגירסא "שישכור לו", הכוונה שהלוקח ישכור לו (פעולה חוזרת, ישכור לעצמו) את מקומו.
בקידושין: עד שיזכה הוא בהן, וצ"ל: עד שיזכהו בהן, כבירושלמי שביעית וגיטין.
הביטוי "לעשות דמים" שכוונתו "לשום", רגיל מאד במקורות, עיין משנת פסחים פ"ז מ"ג, ב"מ פ"ה מ"ט, תמורה פ"ה מ"ה, תוספתא מעשרות פ"ב סהי"ז, ב"מ פ"ג ה"ח, שם פ"ו ה"ט, ירושלמי כתובות פי"א ה"ד, ל"ד ע"ג, בבלי ב"מ ס"ט סע"ב, ועוד בכ"מ.
כמו שנשנה בבבלי. ועיין לעיל ר"ה פ"ב ה"ה, עמ' 314, ובמקבילות שצוינו שם.
ונשים פטורות מן הציצית. ובתרגום יונתן דברים כ"ב ה': לא יהיה גוליין דציצית ותפילין, דהינון תקוני גבר, על איתא. ועיין בפי' הראב"ד לתו"כ ויקרא פרשה ב' ה"ב, ד' ע"ב, ומ"ש בירושלמי כפשוטו, עמ' 355.
אלא ששם הפרוט הוא ע"פ סידרו במשנה, כלומר, מתחילה המצוות של האב על הבן, ואח"כ מצוות של הבן על האב.
אין מכאן ראייה גמורה, משום שמצוותו פירושו "מצוות פדיון הבן", ומצוות פדיון הבן ביחס לאב הרי היא על אביו (כלומד, על הסבא של בנו) ומצות בנו (כלומד. מצוות פדיון בנו) עליו היא, ואין יסוד חזק להסיק מכאן שהניסוח כאן הוא מתוך הסידרא של "מצות בנו עליו", שכוונתו מצוות הבן שמוטלות על האב.
באתונה העתיקה היה קיים חוק, νόμος περὶ τῆς ἀργίας (כנראה, מזמנו של דרקון), שהיה מטיל ענשים חמורים על הבטלה. וחוקי Solon (לפי פלוטרך, Solon 22) אינם מחייבים את הבן לפרנס אביו לעת זיקנותו, אם אביו לא לימדו אומנות. ועיין מ"ש על כל זה G. Busolt בספרו Griechische Staatskunde (מינכן 1920–26), עמ' 182, הערה 5, עמ' 815, הערה 1.
עיין מ"ש עליו במחברתי שקיעין, עמ' 94.
בניגוד למסורת ר' יוסי בר' אלעזר בשם רבן גמליאל להלן בסמוך.
והלשון "לצורבא מרבנן" מוכיח שיש כאן מקור בבלי.
לפי מרמורשטין בצופה הצרפתי ח"ע, 1920, עמ' 102, ופרסמה מחדש יעקב מאן בתרביץ ש"ו, עמ' 86.
ובמשנתנו שנו "אינו עושה מצוה אחת", כהקבלה לרישא.
בד ובכי"ע: מקצרין, ועיין לעיל מגילה פ"ג הכ"ז, עמ' 361.
כ"ה בשרי"ר, עמ' 228, והכוונה למשנתנו סוף מכות.
כמו שמצוי לפעמים בירושלמי, ולפנינו הדבר מובן יותר. משום שבסמוך מקשה באמת מן הסיפא, ולפיכך נקט אותה גם כאן.
כלומר, מדרש "מה רבו", עיין מ"ש במבואי לדב"ר שהוצאתי לאור, עמ' XIV ואילך.
משנה שבירושלמי, הוצ' לו, קויפמן, כי"מ, משנה דפוס בלתי נודע שבספרית ירושלים ועוד, ועיין גם במלא"ש.
ושם: בזו ובזו ובזו (אצל צוקרמנדל: "בזו ובזו"). והמלים "התקדשי לי" אינן שם.
אבל הראשונות כבר נאכלו, והמקדש אמר בזו ובזו, ולא רצה שיחולו הקידושין עד שיתן את כולן, וכשאכלה את הראשונות נעשו עליה מלוה, והמקדש במלוה אינה מקודשת.
כן נראה להגיה, ולפנינו השמטות ברורות. ועיין בס' עצי ארזים סי' כ"ט ס"ק כ"ג שנדחק לפרש את הגירסא שלפנינו.
עיין בקונקורדנציא לבבלי כרך י"ח, ערך כסא, סוף עמ' 136 ואילך.
בהוצ' מיוחדת, עמ' 63.
אבל לפירושנו הדברים כמעט מפורשים בתוספתא עצמה, ומספיק הרמז לתוספתא.
דוגמא ד"המחזיק במטלטלין" בבבלי ב"ק י"ב א', או החזיק במשכון (שם מ"ט ב'), והרבה כיוצא בזה. ועיין בצפנת פענח פ"ד מה' אישות הכ"א שפירש החזיקה בטלית שנהנתה ממנה, ושימוש במטלטלין קניין הוא, עיי"ש. וצ"ע בדבר. עיין רש"י גיטין כ"ב א'. ד"ה החזיק בעציץ.
ובין השורות תלה הסופר "לא" כלומר, קרי: לא רצת אינה מקודשת.
בשו"ת הנ"ל: דתניא בתוספתא דקידושין.
אבל מה שכתב בפ"ב ה"א, ד"ה מה בינה, לא נתחוורתי בדבריו ז"ל, שהרי שם מדברים למ"ד מקדשים במלוה, ולדידיה עצם הפטור מן החוב נתינת ממון היא, ואין שום צורך להכניס שם "הנאת מחילת מלוה".
ועיין בהגהת הרמ"א באה"ע סי' כ"ז סוף סעיף ג' ובפתחי תשובה שם ס"ק י"ב.
ולא בא הפועל "נטל" אלא כחיזוק הפועל זרק, דוגמת "נטלו וחבשו" (וי"ר פי"ח, ב', הוצ' ר"מ מרגליות, עמ' ת"ג), נוטל והולך (-שקיל ואזיל) בבבלי ע"ז ג' א', והרבה כיוצא בו. אבל נראה שעיקר הפירוש כפירוש רבינו נסים, עיין להלן בפנים, ובהערה 13. ועיין לעיל גיטין פ"ו ה"ב, שורה 11. ושם אפילו לא החזיקה בו, אלא זרקתו מיד מגורשת, שהרי מתגרשת בעל כרחה.
וכן הביא בשמו בתוספות המיוחסות לר"י הזקן ח' ב'. וכן במאירי, עמ' 58. ועיין בהערות הר"א סופר שם הערה ז' שציין לדברי האחרונים. ועיין בפירוש רבינו יהונתן, עמ' ל"ח, ובפירוש ר"ח בר שמואל, עמ' רי"ג. ועיין בלשון התוספתא לעיל גיטין פ"ו ה"ב, שורה 11–13 ומש"ש, ד"ה וכאן הואיל.
אבל ברי"ף חסר "על מנת".
ומה שכתב שם "וזה הוא נוסח התוספתא" כוונתו לתוספתא שהביא הבבלי ושהרי"ף הפך אותה בהביאו את נוסח התוספתא שלפנינו שהיא מקויימת ע"י כל הנוסחאות וע"י הראשונים.
כלומר, ומרדו, עיין בגליון הש"ס לרע"א כתובות ס"ג ב', ובס' יחוסי תנאים ואמוראים, הוצ' רי"ל מימון, עמ' ע"ו.
כלומר, בקשו שיעלה על שכרם, לפי שכר העבודה של עכשיו.
כלומר, המוכר מוכר סיאה ואיזוב וקורנית לעצים, כדי שלא תחול קדושת שביעית על דמיהם שהוא מקבל.
משום שהוא רוצה לאכול אותם, וממילא תחול קדושת שביעית על דמיהן.
כ"ה בכי"ר, ולפנינו בטעות: ריבה.
וחלה על הדמים קדושת שביעית.
כפירוש בעל תוספות רי"ד במקומו, ועיין בחי' הרמב"ן והרשב"א. וכולם ציינו לבה"ג ה' קידושין, ד"ו פ"ב ע"א, שפירש שהיא מקודשת בפרוטה שנשתיירה, והבעל צריך להשלים את שווי כל הפקדון שנאבד, וכר' אלעזר (ח' א', מ"ז א').
עיין רש"י מ"ז א', ד"ה להוצאה, בתוספ' רי"ד במקומו, במיוחסות לר"י הזקן, ועוד.
ונקט את הזמן "יום", או "יומים" (עיין מאירי, עמ' 303), או שאמד "מלאכה זו" (כדברי הר"מ בפ"ה מה' אישות ה"ב). ועיין להלן, הערה 10.
בד"ו אין האותיות ברורות כל כך.
כלומר, כדרך השתדלנים שהיו מקורבין לרשות, או לעבדיהם, כרגיל בזמן ההוא.
ועיין בצפנת פענח פ"ה מה' אישות ה"כ, ודבריו ביחס לתוספתא כאן לא נתחוורו לי, שהרי בתוספתא מחלק מפורש בין תנאי "על מנת שאדבר" לבין "במה שאדבר", ודווקא באחרון צריך שוה פרוטה.
הר"מ מחלק בין דיבור לשלטון לבין עשיית מלאכה, ובדיבור לשלטון לא הזכיר כלל את העניין של שכירות מתחילה ועד סוף. ועיין במרכבת המשנה במקומו, שכנראה הרגיש בכך.
בירושלמי פ"ג ה"ו, ס"ד ע"ב: רב אמר והוא שנתן לה שוה פרוטה אנן קיימין (כריש לקיש בבבלי ס"ג א'). ר' אימי בעי קומי ר' (יוחנן? ובשרי"ר הסר "קומי ר'"). וכל הדברים לא והוא שנתן לה שוה פרוטה אנן קיימין (וכמו שכתב הר"ן במשנתנו "הא פשיטא דתנאי זה מועיל כשאר תנאין דעלמא", ועיין גם בלשון רש"י ס"ג א')? אלא כיני במה שאדבר עליך לשלטון, ודבר עליה בשוה פרוטה מקודשת (כגי' גוף כי"ל ושרי"ר. ולפנינו ע"פ הוספת המגיה: לשלטון, מקודשת). ר' בא בשם רב והוא שייחדה לו סלע במגדל. במה קידשה? כההיא דתנינן תמן כל הנעשה דמים באחר וכו'. ונראה שר' בא מתרץ את קושיית ר' אימי, והיינו שמשנתנו אינה מדברת בתנאים, ומה שאמר רב "והוא שנתן לה שוה פרוטה" כוונתו שייחדה לו סלע במגדל, ואמרה שאם ידבר עליה לשלטון הסלע הוא שלו, ואם דיבר עליה לשלטון, הוא זוכה בסלע בשכרו, והוא מעביד את הסלע לרשותה ומקדשה באותו זמן בסלע שזכה בשכרו. ועיין בחי' הרשב"א ס"ג א' שהביא את הירושלמי, וכנראה, שפירשו כפי' בעל ק"ע במקומו, אלא שנדחק לפרש כן מפני לשון התוספתא כאן, והיינו משום שמשמע ממנה שברישא מקבל את שכרו בין שהצליח ובין שלא הצליח, אם רק דיבר כדרך המדברין, מה שאין כן בסיפא. ועדיין צ"ע בדבר.
ולעניין אם ישנה לשכירות מתחילה ועד סוף, עיין בירושלמי שביעית פ"י סה"א, ל"ט ע"ב, ואינו עניין לכאן, ושם הכוונה שאינה משתלמת אלא לבסוף, ואינה נתבעת לפני כן.
כלומר, שצמצם את הפעולה, או את זמן הפעולה, עיין לעיל הערה 3.
במעשה רוקח על הר"מ שם נוטה לחשוב שהרא"ש גרס בדברי הר"מ "אינה מקודשת" (במקום "הרי זו מקודשת מספק, שמא יש לו שם והוא מתכוין לקלקלה"). וכן נראה גם מדברי המאירי שהבאנו להלן בפנים.
עיין ברא"ש ובמאירי שנביא להלן בפנים. ועיין בשיטת מהר"י בי רב ס' ב'. הוצ' ר"מ רבינוביץ, עמ' 88, שהביא כן בשם תלמיד הרשב"א, הרשב"ם ועוד.
והביאו מכ"י בס' מעשה רוקח על הר"מ פ"ז מה' אישות ה"ג הנ"ל.
ביחס למקור הר"מ, עיין מה ששערנו להלן סה"ו, שורה 28–29, ד"ה ובירושלמי.
וכהגהה שבתמת ישרים, נ"ד ע"ג.
לפי הסלקא דעתך שבבבלי ס"ג סע"א, שעל מנת שירצה אבא פירושו שיאמר "כן".
ועיין היטב בהגהות הרד"ל להרא"ש פ"ג סי' ז', מש"ש לפרש את התוספתא "לולי דברי הר"ן".
ולפי פירושו רישא ומציעתא של התוספתא בחד טעמא, וסיפא בחר טעמא, כגירסת הר"ח בבבלי ס"ג ב' (לפי עדות הרמב"ן והר"ן), ועיין גם בשיטה למהר"י בי רב שם, הוצ' ר"מ רביגוביץ, עמ' 90–91. ואעפ"י שהרשב"א בעצמו שם דחה גירסא זו בבבלי, אבל בתוספתא לפי גירסתו הרי בוודאי הרישא והסיפא בחד טעמא.
כלומר, שיאמר האב "הן", אני מסכים.
כלומר, והרי הוא לא אמר "הן". "ואם לאו" שבמשנתנו פירושו שלא הסכים האב ולא אמר "הן", ולפיכך אינה מקודשת ברורה אלא ספק מקודשת, שמא יסכים אח"כ וכתוספתא כאן.
כלומר, שהרי יש לחשוש שמא הסכים לפני מיתתו, ודינו כמאן דאמר מתחילה "רוצה אני".
כלומר, שאם לא יאמר בפירוש "איני רוצה" יש לחשוש שמא יסכים אח"כ, ודינו כאילו אמר כן מתחילה. ועיין מ"ש לעיל בפנים, ד"ה ברם בד, בפירוש בבא זו של התוספתא.
ההשגה שייכת לה"ד שם, כמו שהעירו בגליון, עיי"ש במ"מ ה"ד.
אבל אפשר שיש שם אשגרה מלהלן פ"ד סה"ד, והמחלוקת אינה עניין למחלוקת שלנו, עיין מש"ש שורה 10–13, ד"ה וכעין.
ושם בטעות: הרי זו מגורשת. אבל בכי"ל תוקן ע"י הסופר עצמו: מקודשת. וכן מעתיק בעיטור ריש אות תי"ו, תנאי, הוצ' רמא"י, ל"ז ע"א, באו"ז ובמרדכי ב"מ ספ"ז, ובחי' הרשב"א כתובות נ"ו סע"א, לפי שטמ"ק שם, ועוד.
ועיי"ש שציין לתשובות מיימוניות, והן בשייכות לה' אישות סי' כ"ט.
כ"ה בכל הראשונים שהבאנו לעיל הערה 27. ובהוצאות שלפנינו נשמטו בטעות המלים "ותנאו קיים".
כלומר, ואינה יכולה למחול. ועיין במגן אברהם או"ח ריש סי' קס"ט.
ואף הלשון "הי ניהו" אינו לשון ירושלמי כלל.
עיין בבלי סנהדרין י"ז ב' וירושלמי הוריות פ"א ה"א, מ"ה ע"ד.
שהרי המקדש בוודאי ידע שהדינר של זהב הוא שאם לא כן לא היה חולק ר"ש במשנתנו פ"ב מ"ב, ומדעתו נתן לה את דינר הזהב, אלא שטעה ולא ידע שלא תתקדש בו.
כלומר, לב"ש אין כאן קידושין, ולב"ה קידושיו קידושין.
כן צריך להוסיף, ונשמט ע"י דמיון ההתחלות.
כלומר, שצריכה קידושים שניים, ואם קידשה אחר, מקודשת לשני.
ואם אחד מהם קרוב, או פסול, הוא שליח ואינו עד, ואינו פוסל את השטר.
ועיין אוה"ג גיטין, ליקוטי ר"ח, עמ' 25, ומ"ש בתרביץ ש"ה, עמ' 398, ולא עיינתי באותה שעה בשי"ק שכבר העיר על העיטור והרשב"א.
עיין במשנתנו כאן פ"ב מ"ה, כלומר, המשנה שלפני ההלכה שלנו.
והרי הוא סמוכה למשנתנו כאן בקידש בפחות משוה פרוטה, וקטן שקידש.
והסיפא ("או שחטף ממנה סלע") היא פירושה של הרישא.
לפי גירסת הרמב"ן, הרשב"א והריטב"א נ"ו ב', מאירי שם, עמ' 261 (אלא שהוא מפרש את הירושלמי אחרת, ודווקא בגזילה כגון דא מקדשים, עיי"ש). וכ"ה ברא"ש פ"ב סי' ל"א, בר"ן ספ"ב ובנ"י, עמ' רכ"ו.
נמצאנו למדים שהירושלמי מדבר במקדש בשלשה מיני גזילות: בגזילה שגזל מאחרים, בגזילה שגזלה ממנו, ובגזילה שגזל ממנה. ובירושלמי לא נזכר כלל ההבדל בין שדיך לבין לא שדיך ביחס למקדש בגזלה שגזל ממנה, ולשיטתו יש מקום לומר שבגזילה דידה מקודשת, אע"ג דלא שדיך, ובמקדש בגזילה של אחרים אינה מקודשת (שלא כסברת התוספות נ"ב א', ד"ה והוא), עיין מ"ש להלן בפנים, ד"ה ובירושלמי.
שהרי ההלכה של המקדש בחלקו בבשר תמימה לאחר שחיטה נשנית להלן.
עיין בבלי בכורות ל"א סע"ב. ובירושלמי פ"ב ה"ח, ס"ב ע"ד, ומקבילה במע"ש פ"א ה"ב, נ"ב ע"ג, מחלוקת בזה.
ועיין ר"מ פ"ו מה' בכורות ה"ו. ומלשונו שם: גזירה שמא ימכרנו חי, משמע שמכירת חי אסורה מדאורייתא. אבל עיין בכ"מ שם, ובר"מ שם ה"ה, ומ"ש באו"ש שם.
שחכמים עשוהו כאילו אינו שלו, ועדיף מאיסורי הנאה מדבריהם, עיין ר"מ רפ"ה מה' אישות ובשו"ע אה"ע סי' כ"ח סעיף כ"א, ובאבני מילואים שם ס"ק ג"ד. וכבר האריכו בזה האחרונים.
והם מותרים אפילו לקתא דסכינא, עיין זבחים פ"ו א', מנחות פ"ג א' וברש"י שם. ועיין גם במשנת תרומות פי"א מ"ה, ובירושלמי שם ה"ד, מ"ז סע"ד. ובהם אין שום קדושה, ואין כאן "משולחן גבוה קזכו", וממילא מקדשין בהם את האשה. ועיין מ"ש להלן בפנים ולהלן הערה 22.
כלומר, בחלב שיצא מדדי הבהמה לאחר שחיטתה, עיין זבחים פ"ג מ"ה ובבבלי שם ל"ה ב'. ואין מועלין בו אף בחיי הבהמה, כמעילה פ"ג מ"ה. ומה שיצא לאחר שחיטתה אין בו קדושה.
כמשנת מעילה פ"ג מ"ג. בבלי שם י"א א', ועיין ברש"י שם.
כ"ה בד. ובכי"ו: שישחטו, והוא כתיב מצוי, עיין מ"ש בתס"ר ח"ב, עמ' 227 (לשו' 22), ומ"ש מהרי"ן אפשטין במבוא לנוה"מ, עמ' 1243. ואצל צוקרמנדל בטעות: ששמטו.
כ"ה בכי"ר ובנוסח הרש"ס, וכן יוצא מהמשך הירושלמי להלן שם. ובכי"ל ובד"ו בטעות: ובקרביו.
ועיין מ"ש לעיל ח"ד (פסחים), עמ' 588, ושם בשורה האחרונה: בקרניו ובטלפיו של מע"ש, והיא טה"ד, וצ"ל: של מע"ב.
אלא שפירושו לחלב ולדם דחוק, וסתם חלב אצל דם הם החלבים הקרבים על המזבח, ודם הוא דם הקרבן הנזרק ע"ג המזבח.
אלא ששם, כנראה, מדברים במעשר תמימה שקרבה ע"ג המזבח.
אלא ששם לא נזכרו קידושין כלל.
נ"ד א'. ועיין באוה"ג, פר"ח, עמ' 39, ובהערה ב' שם.
עיין תוספתא ערכין פ"ב ה"א וירושלמי מע"ש פ"ה ה"ה, נ"ו סע"ב.
והוא שלא כמסורת הבבלי נ"ב ב'. ולפי הירושלמי סומכוס הוא שנדחק ונכנס ושאל את השאלה, וכי אשה בעזרה מניין, ור' יהודה עצמו ענה לו: במקדש ע"י שליח.
כלומר, והגונב טבלו של חברו משלם דמי כולו, כאילו כולו חולין, עיין לעיל שם בריטב"א.
ואעפ"י שר' יוחנן סובר להלן ה"י, ס"ג סע"א, ואילך, ובמקבילות בדמאי פ"ו ה"ג, כ"ה ע"ב, ונדרים פי"א ה"ג, מ"ב ע"ג, שטובת הנאה אינו ממון, היינו בדבר שמתחילה אין לבעלים בו אלא טובת הנאה, ולפיכך אינו שלו, אבל בתרומה שנפלה לו משל אבי אמו כהן מקדש בו את האשה, אע"פ שאינו יכול לאוכלה, כפי שהסיקו בירושלמי הנ"ל. ואף כאן הרי קבלה את החלק מכהן.
אבל בריטב"א נ"ג ב', סד"ה אמר ר' ירמיה, כתב: והא דאמרינן בירושלמי מקדשין בפרוטה של מעשר שני מיירי שהוא כל כך שיש בו שוה פרוטה למי שיעלנו ויאכלנו בירושלים. ופירוש זה קשה, שהרי העיקר חסר מן הספר. וצ"ע.
"ומה שעליו". ולפיכך הזכירו מרקוליס באופן מיוחד, עיין בתוספתא ע"ז פ"ז (כי"ע פ"ו) הי"ב וסהי"ג שם.
פירש בח"ד: כגון פרש עגלי ע"ז, כבבלי ע"ז ל"ד ב'.
עיין בתוספות נ"ו ב', ד"ה המקדש, ובראשונים שהזכרנו לעיל.
קרוב לוודאי שצ"ל: עגלי עב' זרה, עיין לעיל, הערה 34.
ועיין בשער המלך פ"ג מה' חמץ ומצה הי"א שתמה עליו מן הגמרא בחולין פ"ט א' (עיר הנדחת), ומ"ש דודי זקני (אחי אם אבי) בדברי מלכיאל ח"ב סי' נ"ב.
ועיין ירושלמי גיטין פ"ט ה"א, נ' ע"א, ואינו עניין לכאן, ושם מדברים בעצם מהות ההיתר והאיסור.
ידידי הרח"ז דימיטרובסקי העיר לי שתשובה זו שייכת לקבוצה של תשובות שבתוך קובצי תשובות הרשב"א שאינן אלא קיצור ותמצית של תשובותיו (כפי שהוא מוכיח בהוצאתו של תשובות הרשב"א), ואינן לשון הרשב"א עצמו. ולפ"ז יתכן שהמאסף והמקצר לא דייק, ואין אחריותו על הרשב"א. ועיין מ"ש להלן הערה 42.
הרשב"א בשו"ת ה"א סי' ת"ר הנ"ל (אבל עיין מ"ש לעיל הערה 41). וכן במ"מ פ"ג מה' אישות ה"ג: ולזה כתבו מן המפרשים שאף הוא פסול במחובר, ומשמע מדבריו שיש "מן המפרשים" שהכשירו. ואף הר"מ לא הביאו לפסול. ואשר לבבלי גיטין י' א', הביאו הרשב"א בתשובה הנ"ל. וכתב שלפי פירש"י שם הוא בוודאי פסול, אלא שיש לפרשה (כלומר, את הסוגיא בגיטין שם) בע"א (-בעיניין אחר), ולא הביא רבינו את הפירוש. ועיין מ"ש בס' עצי ארזים סי' ל"ב ס"ק ח', ועיי"ש סי' כ"ז ס"ק א'.
גדולי פרובינציא שהביא במאירי, עמ' 45. וכן הבין בתחילה גם הרשב"א בדעת העיטור שהבאנו לעיל בפנים. וכן סוברים, כנראה, החכמים שדחו את הראייה מן התוספתא, עיין לעיל, הערה 40.
הרשב"א הנ"ל שהזכרנו בפנים (חוץ מתשובתו בח"א סי' ת"ר הננ"ל), הר"ן ועוד.
אני מעיר על שינוי נוסח זה מפני הנוקדנין שירצו לפרש אעפ"י שבוודאי יתקיים תנאו, כגון שהבעל, או אחות אשתו במצב של גסיסה, אינה מקודשת.
אם נקיים את גירסת רוב הנוסחאות בין ברישא ובין בסיפא (ומשמע קצת שכן היתה הגירסא לפני המאירי), יצא לנו: נתקדשה בתי אין הקטנות בכלל (כגי' ד וכי"ע) וכו', נתגרשה בתי אין הקטנות בכלל (כגי' ד, כי"ו וחי' הרמב"ן), ולא הוזכרו גדולות כלל גבי נתקדשה ונתגרשה, והיא כעין גירסת הירושלמי שהבאנו להלן בפנים, והיא נוסחא משובחת מאד.
לפי גירסת ד וכי"ע לא הזכירה התוספתא כאן גדולות, ופשיטא שאינו נאמן.
אעפ"י שהוא אומר אמת, שהרי אין מעשה קטנה כלום בקידושין, אם יש לה אב.
נגד שיטת רש"י במהדורא בתדא ונגד שיטת התוספות, עיין בתוספות מ"ג ב', ד"ה תנן, ובראשונים לגיטין ס"ד ב'. והרמב"ן בגיטין ספ"ו וכן בריטב"א שם לא הזכירו את התוספתא, אלא שבריטב"א העיר שיאריך בזה בקידושין.
שאם הכוונה הבעלתיה לשם זנות, הרי נאמר להלן בירושלמי בפירוש שאינו נאמן לומר נבעלה לאחד מן הפסולין, ומה לי נבעלה, מה לי הבעלתיה לשם זנות.
ולשיטת רב סעדיה (עיין אוה"ג, עמ' 137) שמחלק בין אחת מבנותי לבין בתי סתם, ובבתי סתם מקודשת אף לרבא, הרי אין כאן ראייה לשיטת אביי, ומדברים כאן שקידש את בתו סתם, ולא אמר "אחת מבנותי".
וגרס שם: אני אומר, ומכאן "אמרתי" שהקפתי, ויש לנו שריד מגירסא כפולה.
ודברי שמואל עונים על סוף מ"ח "המקדש את בתו אין הבוגרות בכלל", וכאביי בבבלי נ"א ב', ס"ד ב'.
כ"ה בד"ר, ובדפוס ברלין נשמטו שתי המלים האחרונות בטעות הדפוס.
וכן פירש בח"ד מדעתו.
נראה שלפיכך חילקה התוספתא ושנתה במיוחד "הולד גר", "הולד עבד משוחרר" משום שלר' יהודה יש הבדל גדול ביניהם, עיין מ"ש להלן רפ"ה, ד"ה ולא עוד.
וכגירסת כי"מ שם. ובהוצאות שלפנינו נשמט "משם ר' שמעון".
עיין בבלי ע"ה א' ובתוספות שם, ד"ה וכולן.
כפי שכבר ראה בהגהות יפה עינים ועוד.
כלומר "כל האסורין" כלל גמור הוא, ואף פצוע דכא מותר לו לישא ממזרת, וע"ז חולק ר' יהודה ואוסר.
כלומר, משנתנו אינה מדברת אלא בפסולי יוחסין גרידא האסורין לבוא בקהל.
כ"ה ביבמות, ובקידושין נשמט בט"ס.
כלומר, השואל שאל אם הכלל של ר' יהודה האוסר את כל הפסולין לבוא זה בזה האם כולל הוא גם מין במינו? והביאו ראייה מדברי ר' יהודה שאינו אוסר, אלא אומר שרצוי הוא שממזר לא ישא ממזרת וכו'.
כלומר, על דרבנין שהזכירו בסמוך הסוברים שמין במינו מותר אפילו לר' יהודה.
כלומר, בית דין נותנין רשות לשחרר שפחה, ואינו עובר בעשה, משום שיש כאן מצוה.
דברי הירושלמי ברורים, ואין להגיה. ולא עוד אם נניח שהתירו לו שפחה, משום שאינו יכול ליקח אשה אחרת, למה לא אמרו לעיל כן בממזר, כשיטת ר' טרפון בספ"ג. ובעל כרחינו אנו אומרים שמדברים במשוחררת שאף עמוני מותר בה לשיטת ר' יהודה. אבל בממזר לא יועילו כלום, שהרי הולד ממזר, אם יקח משוחררת.
והסיום שבתוספתא כאן "וכן שתוקי ואסופי" וכו', כגראה, לא היה לפניהם.
כלומר, ולפיכך אוסר ר' אלעזר בכותית.
עיין אוה"ג, עמ' 179, סי' ת"ד, ובהערה ט' שם. והוא נגרר אחרי הרא"ש טרויב (וממנו גם בד"ב), אבל הכוונה שם לבבלי עצמו שם ע"ג א': אחד גר ואחד עבד משוחרר מותרין בכהנת. מסייעא ליה לרב וכו', אלא שבה"ג ניסח: ותניא כוותיה דרב וכו' (במקום "מסייעא ליה לרב"), שהרי מה שאמרו "אחד גר" וכו' היא חזרה מן הברייתא ע"ב סע"ב, והוא לשון הברייתא שבבבלי, ולא כיוון לתוספתא כלל.
ושם "איזוהי אלמנת עיסה" וכו', והיא אשגרה ממשנה עדיות ומן הבבלי בכ"מ, והכוונה לעיסה עצמה. ור"ת הגיה כן בגמרא ע"פ התוספתא בעריות פ"ג ה"ב.
ועיין בתיו"ט למשנתנו פ"ד מ"ד.
עיין ירושלמי כאן פ"ד ה"ו, ס"ו ע"ב (ד"ו ס"ו ע"א) ומקבילות בבכורים פ"א וביבמות פ"ח ובבלי כאן ע"ח ב'. ובבבלי ע"ו ב' מוכח שמשפחות שהיו בהן גרים לא היו מן המשפחות המשיאות לכהונה.
עיין פ"ד מ"ה, סנהדרין פ"ד מ"ב, ערכין פ"ב מ"ד ועוד בכ"מ.
בבלי ס"ד א', ס"ז א', ע"ד ב', ע"ז א'.
נראה שההבאה מן התוספתא אינה מן הר"ח, אלא של הרמב"ן לבדו.
כלומר, כשרה להעיד, דוגמת "שהאשה כשרה לה", לעיל כתובות פ"א ה"ו, ועיין במשנת ר"ה פ"א מ"ח ועוד.
כלומר, יש לפנינו שתי עדיות, כפירוש הר"מ בפיה"מ שם.
נו"א: רבן גמליאל, וכן מוכח מן הבבלי כתובות י"ד א'.
כלומר, חללות, עיין תוספות כתובות י"ד א', ד"ה ת"ר.
כגירסת כל הספרים לפי עדות התוספות שם י"ד ב', ד"ה ותו.
עיין מ"ש לעיל, הערה 19, בשיטת הבבלי.
ומטעם זה לא הבאנו כאן את פירוש הבבלי בברייתא שהביא שם.
בירושלמי כאן מפורש שזו היא דעת ר' יוחנן, אבל רב אמר: זו דברי ר' מאיר, אבל חכמים אומרים בודק מאי זו משיאין לכהונה ומשיא. ועיין בבלי ע"ו ב'. ועיין מ"ש להלן שורה 18, ד"ה ובירושלמי (ובהערה 35 שם) בפירוש הירושלמי כתובות שלמעלה בסמוך שם.
בהוצ' היגר, תוספתא ד"א פ"ג, עמ' 237.
עיין במשנת חלה פ"א מ"ו ובמלא"ש שם.
כר' יהושע ור"י בן בתירא במשנת עריות פ"ח מ"ג.
כלומר, שהרי הבת נשארת במשפחת העיסה.
כלומר, ואין צורך בבדיקה, שהרי היא מן המשפחות המשיאות לכהונה.
והגירסא שם צריכה תיקון ע"פ יבמות.
וכ"ה בשרי"ר, ופירושו בוץ אצל בוץ. ובס' המתיבות שצויין בפנים: וטינוף למקום הטינוף.
כפי שכבר ראה ר"ז פרנקל במבוא הירושלמי, ט"ז ע"ב.
בהערות רטנר שם, סוף הערה ח' העיר על דברי ר"ת הללו, והוסיף: וזה שלא כנוסחתנו. ולא הבין את הדברים, שהרי ר"ת הביא מס"ע רבה "עמונים" אלא שכתב שעמון הוא אגב שיטפא, ולא גרסינן לה. וספק גדול הוא אם ר"ת רצה להגיה את כל הנוסחאות בכל המקומות הנ"ל, וכוונתו היתה שפעמים "עמון", או "מואב" לא דווקא, דומיא דחלוצה הבאה במשנתנו בתוך חייבי לאווין.
שאינן לפנינו.
כירושלמי ברכות פ"ד סה"א, ז' ע"ד, ותענית פ"ד סה"א, ס"ז ע"ד, ובבלי ברכות כ"ז ב'.
בבלי ברכות כ"ח א': ואותו תלמיד ר' שמעון בן יוחאי הוה. ועיין מדרש תנאים 146.
המשנה שבירושלמי שמרה על נוסח הבבליים, וכי"מ שבבבלי שמר על נוסח א"י, דוגמת המשנה הראשונה שבברכות, עיין מבוא לנוה"מ למהרי"ן אפשטין, עמ' 76.
כן דרכו של רבינו להעדיף את נוסחאות המשנה שבירושלמי משום טעם זה. וכ"ה במלחמות ביצה פ"ב סי' תתפ"ג, הוצ' ראם י"א ע"א, בחי' הרמב"ן גיטין מ"ז א' וכתובות רפ"ח.
מסתבר שצריך לומר להפך: נאמן על הקטן וכו', כבתוספתא וכבבלי, וכמו שהגיהו בשדה יהושע ובק"ע.
בתוספתא הוצ' ראם נתנו את הציון באמצע הברייתא, אבל במצפה שמואל עם פירוש מנחת בכורים הציון הוא במקומו.
מפני שלא ישמשו אחד בפני השני, ואין חוששין שאף השני יעשה כמותו עם אותה אשה.
מ"ש להלן בירושלמי "ממאה בני אדם" הכוונה, כנראה, בזה אחר זה, כפירוש בעל ספר ניר במקומו.
עיין לעיל שם ה"א, ט"ז ע"ב, ובשי"ק שם, ד"ה אתיא.
ואפילו שאינם כשרים במשמע, ואמורא היה מפרש דבריו: מהו שיקנא לה משני בני אדם כשרים כאחת.
מס' כלה פ"ב, הוצ' היגר, עמ' 204. ועיין בבלי ב"ב צ"א ב', ושם חסד "ערמין" (-ערומין) בכל הנוסחאות.
ו"שאינה בושה" פירושו "אם אינה בושה", עיין מ"ש לעיל גיטין פ"ה, הערה 28.
ועיין להלן גירסת הירושלמי.
וכ"ה ("לו") בכי"מ, במשנה שבירושלמי ושבבבלי, בכ"י פרמה, במשנה דפוס בלתי נודע (קושטא, או פיזרו) ועוד.
כנראה שיש כאן תיקון ע"פ ההלכה של התוספתא והברייתא שבירושלמי ושבבבלי (שהאשה צריכה להיות שרויה אצלו), והיא לשון מקולקלת ומשמעותה אחרת (עיין במשנת אהלות פי"ח מ"ז), והמתקן היה צריך לתקן: אף מי שאין אשתו עמו.
כ"ה בעין יעקב, באגדות התלמוד, ועוד, עיין דק"ס, עמ' 41 שם.
בירושלמי מפסיק באמצע הברייתא כאן במאמר ר' זעירא: הדא אמרה גוי שבא על שפחה והוליד בן הוולד עבד. ועיין בנוע"י שהגיה, אבל כלפנינו גם בשרי"ר, ואין להגיה, והפירוש הנכון בירושלמי הוא באו"ש פט"ו מה' איסורי ביאה ה"ו, וכע"ז בשערי תורת א"י במקומו. והכוונה שאם נאמר שגוי הבא על השפחה הוולד גוי, הרי תתכן דוגמא יותר פשוטה, כגון שגוי בא על שפחתו של ישראל והוליד שני בנים (הרי שניהם גוים), נתגייר אחד מהם הרי יש לו מן השפחה בן גוי ובן גר, שוב נמכר אותו גוי לעבד לישראל, ובא על אותה השפחה וילדה לו בן, הרי הבן השלישי עבד, שחרר את השפחה ובא עליה הרי הוולד ממזר, נשתחררו שניהם ובא עליה והולידה בן הולד עבד משוחרר. ועיין להלן, שודה 59–60, ד"ה נשתחררו, ומ"ש שם.
כלומר, שהרי נולד בקדושת ישראל, ולר' יוסי בפ"ד מ"ז, אם נולדה לו בת כשירה לכהונה.
כגירסת הערוך, ופירושו שאורו ועיקרו רע, עיין מ"ש ר"ש אברמסון ב"לשוננו" כרך כ"א (טבת תשי"ז), עמ' 95 ואילך.
במנחת בכורים הגיה "והגרעין", ולהלן נראה שהגהה זו לא תתכן כלל, מפני שהגרע אינו שייך לאומנים שיש להם עסק עם הנשים, אלא לאומנות בזויה שלא ילמדנה אדם לבנו, משום שאין ממנים מהם לא מלך וכו', עיין מ"ש להלן בפנים.
בכי"מ לא גרס "והרוכלין" ברישא, ונשתרבבה מלה זו בטעות מן הסיפא.
ולפי גירסא זו אין הסיפא מדברת בייחוד, אלא שאין מעמידין מהן מלך, וכן נכון. וכי גרע בלן ובורסקי עיסקן עם הנשים ?
וכ"ה שם: הגרע, והדבלן (צ"ל: והבלן), והבורסי אין מעמידין מהן לא מלך, ולא נשיא ולא כהן גדול וכו". ואף במס' ד"א זוטא פ"י (תוספתא ד"א פ"א, הוצ' היגר, עמ' 245): הגרע והבורסקי והבנאי (-והבלנאי) אין מעמידין מהם פרנס על הציבור וכו'.
כפירוש רמא"ש במקומו. ועיין בפיה"ג לטהרות, הוצ' מהרי"ן אפשטין, עמ' 16, ובהערה 22 שם.
עיין מ"ש על כתיב זה לעיל ספ"א, שו' 76, ד"ה אילו שהכריע.
ובין השורות תלוי שם: אשרי מי שהוא רואה את הוריו באומנות מעולה. והוא תיקון ע"פ הבבלי.
וכע"ז גם במשנה הוצ' קויפמן.
עיין מ"ש לעיל, שורה 65, ד"ה ר' מאיר, בשם רש"י.
ושאלו לעצמם "מאי כל עיקר", כבבלי ביצה כ"ח א'. ועיין גם ירושלמי שם פ"ג ה"ז, ס"ב ע"א.
ועיין גם קה"ר פ"ז, ח', רות רבה פ"ו (לפ"ג, י"ג).
אבל עיין באוה"ג, כתובות, הפירושים, עמ' 40, סי' ר"א.
iaspis, כן מתרגמים השבעים את היהלום שבחושן.
עיין מ"ש בלונדהיים בספרו Les Parlers Judeo-Romans, מבוא, עמ' LXXVII, הערה 8, ועיין מ"ש בספרי יוונית ויוונות, עמ' 43 ואילך.
פליניוס שם סי' 53: aut spectetur etiam.
Sangenon ab Indis vocari tradunt. והשוה "ססגונא" בארמית ו"ססגוניתא" בסורית, עיין במלונו של Payne Smith, עמ' 2682, ערך ססגוניתא.
השם המוזר סנגינון, או סנגינוס, עלול להשתבש בפי העם ל"איסתגנינוס" הרגיל בפיהם. ועיין מ"ש גרשום שלום בספרו Jewish Gnosticism, הוצאה שנייה, עמ' 98, הערה 17, ועיי"ש מה שהביא בשם Hopfner (ושם מדובר באבן ירוקה). וכגראה, שאין כאן אלא הזדווגות מקרית.
כלומר "בראשון" (בראשית ח', י"ג) שפירושו "בחדש הראשון", וכן ניסחו בתרגום השבעים שם.
ועיין גם להלן, שו' 34–35, ד"ה כיצד לנדרי'.
כן העתיק בשמו בשטמ"ק נדרים שם, וכן העתיקו משמו בריטב"א ובר"ן שם, ובמגיד משנה פ"ז מה' שכירות ה"ב.
בפי' תלמיד רשב"ש בשקלים שם, עמ' 30: ר' אליעזר ור' שמעון תלמידי ר' עקיבא הוו.
ופירש"י שהכוונה לר' עקיבא, וכן פירשו הגאונים, עיין במפתח למגילת סתרים לר"ן גאון, תרביץ שי"ב, עמ' 48. ורבינו נסים בעצמו פירש שהכוונה לר' אלעזר בן עזריה, וציין לב"ר פס"ה, עיי"ש בב"ר, עמ' 718, שו' 8, בשנו"ס.
בכי"ע: באילול. ואצל צוקרמ' בטעות: באילו.
עיין ירושלמי עירובין פ"ג ה"א, כ' ע"ד, ובמקבילות בנדרים פ"ו ובנזיר פ"ו. ועיין בבלי הנ"ל בפנים ונדרים ל' ב' ובמקבילות שצוינו בגליון, ובב"ר פצ"ד, ב', עמ' 1172.
עיין מ"ש מהרי"ן אפשטין במבוא לנוה"מ, עמ' 722. ויש להוסיף גם משנה סדר מועד על קלף שבביה"מ כאן.
מהרי"ן הנ"ל במבואות לספרות התנאים, עמ' 368, כותב: וכן באדר"נ נ"ב פמ"ב: כבנומירן. והוא ז"ל רשם את הדברים לעצמו ע"פ מלונו של קרויס, עמ' 356. ולא זכינו שיוציא את ספרו בחייו, אבל במבוא לנוה"מ הנ"ל לא הזכיר אבות דר"ן, משום ששם, עמ' 116: כבני מרון.
בדפוס שם בטעות: כבני מרון.
כ"ה בגוף כי"ל, והמגיה מחק את האותיות "בנו" ותלה על גביהן "במגני", כלומר, במגנימין, ועל פיו הדפיסו בד"ו.
צורת הקטנה מהמלה δειράς, עיין במלונות היונים בערכה. ואפשר שאין צורך בתיקון הגירסא, ואין "דירין" אלא δειράς, דוגמת תרפיון, מטרון ועוד, עיין במלונו של קרויס למלים שאולות מלשון יון וכו' ח"א, עמ' 192. והכוונה לרכס הרים, ולאו דווקא לרכס קטן. ועל הסיום "ιν" במקום "ιον" עיין מ"ש בספרי היונית בא"י (אנגלית), עמ' 57, הע' 185.
עיין מ"ש לעיל, הע' 14, שאין צורך בתיקון הגירסא.
כלומר, כבמעלות בית חורון.
עיין מ"ש לעיל, שו' 13–14, ד"ה כל קרבנות.
והוא הדין המן שבחוץ שירד בבוקר לפני שקידשו את החודש, וכשקידשוהו מיד כלה מן הארץ, לרבות גם המן שבכליהם שהכינו למחר.
עיין בס' זרע אברהם להגר"מ זעמבא הי"ד סי' ו', אות כ"ב.
עיין עכשיו בהוצאה המשובחת של ר"ז דימיטרובסקי, עמ' 73.
ועיין היטב בס' הישר לר"ת הוצ' מק"נ סי' ס"ח, אות ה', עמ' 159, ובהע' ג' שם.
ד' קושטא, מ"ב ע"א. ועיין בהערת ר"ז דימיטרובסקי הנ"ל לרשב"א, עמ' 72, הע' 829.
וכ"ה "מתחתם" גם בכי"ע כאן בכל מקום, ובכי"ל פעם אחת. וכ"ה סיגנון א"י גם במשנתנו, עיין במשנה ריש גיטין במשנה שבירושלמי ובמשניות מטיפוס א"י שם.
ועיין רשב"א, הוצ' הנ"ל. עמ' 85, ובהע' 970 שם.
כ"ה בכל הנוסחאות, ובמשנה שבבבלי תיקנו מפני הקינסור: הבייתוסים, עיין דק"ס, עמ' 49, הע' א'.
כגירסת שרי"ר בצילום שלפניי.
כ"ה בכ"י ב' שם, עיין דק"ס, עמ' 49 הע' ד'. וכן ברשב"א, עמ' 107: אית ספרים דגרסי תני עדו. ועיין גם בריטב"א ובחי' הר"ן רפ"ב, ובהע' 9 לחי' הרשב"א שם.
כ"ה בגוף כי"ל. וכן בשרי"ר, עמ' 148: א' נוהריי.
ועיין להלן, הע' 39, בבאור העניין.
בדק"ס, עמ' 50, הע' א': בכ"י אוקספורד ובכי"ל מסיאין מסאות בכל הסוגיא, והוא להורות שקריאתו בשי"ן שמאלית. ועיין גם בשרי"ר, עמ' 149, שו' 5 ואילך, ושם סוף שו' 12. ועיין במלא"ש בשם ר' יהוסף אשכנזי.
כלומר, כי אל משואות לכיש אנחנו שומרים ככל האותות אשר נתן אדוני וכו', עיין בהוצאת טורטשינר, עמ' 106, עמ' 115 אילך. ובעמ' 116 שם ואילך צויינו המאמרים הדנים בשיטת האיתות במשאות בימי קדם.
והפסיקו את המשואות, כנראה מחמת אימת המלכות שהיתה ביחוסים גרועים עם הפרתיים, ובפרט בזמנו של רבי, בזמן מלחמתו של ניגר ואסווירוס, לא היתה מן החכמה לאותת מא"י לסוריא.
או, רועה, שהיה משוטט עם עדרו ממקום למקום, עיין מ"ש לעיל עירובין ספ"ד, הע' 80.
ואעפ"י שעצם הדין פשוט, עיין בבלי כ"ב ב' ור"מ פ"ג מה' קידוש החודש הי"ד, מ"מ לא אמרו כן אלא באקראי בעלמא, ולמעשה היו אותם שלוחי ב"ד הולכים ממקום למקום, ורבי התיר לכתחילה עד מפי עד, כמו שכתבנו בפנים.
ובאמת בכל הדלקה (מחוץ להר המשחה) היתה כלולה גם תשובה, כמפורש במשנתנו (פ"ב מ"ג): ומוליך ומביא ומעלה ומוריד עד שהוא רואה את חבירו עושה כן. וכשחבירו מתחיל להדליק מפסיק הראשון. ואף בפומבדיתא הדליקו בראש הגגות (עיין בבלי כ"ג רע"ב), ובהדלקה זו של התחנה האחרונה לא היתה אלא תשובה גרידא, שהם כבר יודעים שנתקדש החודש, ואז הפסיקו את המשאות בבית בלתין. ואף צפת, דוגמת פומבדיתא, היתה משיאה כדי להודיע לעמק שהם רואים את המשאות, ואפשר כבר להפסיקן.
במשנה שבירושלמי, שבבבלי, בכ"י פרמה ובמשניות סדר מועד על קלף: לחוורן ומחוורן וכו'. וכ"ה בכ"י קויפמן, אלא שהווי"ן הדקין נכתבו על הגרר, וכנראה שמתחילה היה כתוב שם: לחברן ומחברן. וכ"ה בד' נפולי ובהוצ' לו.
כצ"ל בד במקום "תבור" ונתחברו הוי"ו והגימ"ל, ויצאה תי"ו.
והוא הדין שלא יכלו לעשות כן בקביעות, שמא יבואו העדים ביום, ובלילה עדיין לא ידעו שיתקדש החודש, אלא שהירושלמי נקט כן לרווחא דמילתא, שאפילו אם ראו את הירח בתחילת הלילה, ובוודאי יקדשו אותו למחר, אי אפשר להשיא משואות משום יו"ט. ואפילו מי שחולק על ר"א בר' צדוק להלן, עיין מ"ש לעיל, שו' 62–63, ד"ה וע"פ זה. ועיין להלן, הע' 44.
והוא תדפיס מס' היובל לכבוד ר"א הרכבי, עמ' 88, ועמ' 505.
הירושלמי לשיטתו שנקט כאן לרווחא דמילתא ד"ה שאין להדליק בלילי זמנו אפילו אם ראו את הירח בלילה ובוודאי יקדשו את החודש למחר, אפילו אם החודש כסדרו, עיין מ"ש לעיל, הע' 42.
בבלי י"ט ב' ומקבילות, או בלשון הירושלמי כאן פ"ג ה"א, נ"ח ע"ג, ומקבילות: תשרי לא נתעבר מימיו, עיין מ"ש לעיל שו' 65, סד"ה מימתי.
כלומר, שיאמר שראה את הלבנה לפני החמה, שהרי בתחילת המולד אינה נראית אלא כשהחמה מתחילה לשקוע, והיא לעולם אחר החמה. ועיין בתרגום המשנה לגרמנית הוצ' בנט, עמ' 395, הע' 16. ועיין בפיה"מ להר"מ ובפירושו לתלמוד כאן (והוא באמת להר"מ) כ"ג רע"ב. ועיין בתוספ' רי"ד כ"ג ב' ד"ה לפני החמה ובפירוש הר"מ הנ"ל כ' ב' ואילך.
כר' יוחנן בירושלמי שהבאנו לעיל בפנים, עיין אוה"ג, עמ' 42, סי' מ"ט.
כלומר, והיא שאלה אחת, ולא עוד אלא שאי אפשר לומר לפני החמה לא אמר כלום, שהרי בימות הגשמים הלבנה היא לפני החמה, לפי פירושם, עיין ר"ח כ"ד א', ועיין להלן.
בריטב"א פירש: בעששית, דרך עששית בחלון שבכותל אין מעידין.
עיין פסיקתא רבתי ריש פי' מ"א, הוצ' רמא"ש, קע"ב ע"ב.
בהוצאות העתיקות של סה"מ: שאין מעברין ואין מקדשין את החדש אלא ביום וכו', ואפשר היה לפרש שאין מעברין את השנה ואין מקדשין את החודש וכו'. אבל הואיל ובמכילתא דרשב"י ובמה"ג הגירסא מכוונת, הרי ברור שבסה"מ בדפוסים ישנים ישנה השמטה בנוסח. ועיין גם בחינוך מצוה ד'.
וכבר הראינו לעיל בפנים, שו' 1, סד"ה קדשו, שהקראי טעה וייחס את דברי התוספתא לתו"כ.
כן שעד לנכון הרמ"מ כשר בתו"ש (ח"א) בא י"ב, עמ' 46, הע' כ"ג.
וכן פירשו רוב המפרשים, עיין בחזקוני, בפי' ר"י בכור שור (הצופה ההגרי שי"ב, עמ' 78), ועוד, ודלא כראב"ע שם במקומו. ועיין במאמר העיבור להר"מ מאמר א' פ"ב, הוצ' דוננער, עמ' ט"ז, בחיבורו רפ"א מה' קידוש החודש ובס' יריאים סוף מצוה ק"ג, יריאים השלם סי' רנ"ט, קי"ט ע"א.
כנראה שצ"ל שם "ביום כ"ט" (במקום "ביום כ"ח"), עיין בפי' הראב"ד שם.
כלומר, ויעשו פעם ב' ימים ר"ח, ופעם שלשה ימים, כשנראה החדש ביום ל"ב. ושמא פירושו שנעבר את החודש אחד מי"ב בו, וממילא לא נצטרך לעבר את השנה, והרשות ביד ב"ד לבחור או בעיבור השנה, או בעיבור החדש אחד מי"ב בו, כשם שעושים עכשיו אומות העולם. וע"ז משיב ר' יצחק להלן שם: אם אמרת כן, כבר הלבנה באמצע רקיע, כלומר, ונמצא שאנו מונים לחמה, ולא ללבנה.
ועיין להלן, הע' 63.
ועיין בהשמטות למנחת בכורים בסוף סדר מועד.
עיין דק"ס שם, עמ' 74, הע' ג', ובהוצ' מלטר, עמ' 49.
כלומר, כשתמצה את ההלכה אתה אומר, עיין מ"ש לעיל ח"א, עמ' 368, ובהערות שם.
כגירסת רבינו הלל לספרי בהעלותך פי' ע"ג, י"ט רע"ד.
דוגמת "מעכבת את התפירה" שבמשנת כלים פי"ג מ"ה, שפירושה שאינה תופרת יפה, מפני החלודה שבה, עיין בבלי שבת נ"ב ב'. ואף שאמרו בירושלמי שם שכל הקולות כשרים בשופר, ואם לא סתמו כלל כשר, שאני סתמו, מפני שאף הסתימה מסייעת, ומכיוון שסופה לינטל (מפני שאינה סותמת יפה) הוי ליה כתוקע בשני שופרות, עיי"ש ברמב"ן.
כ"ה גם בחי' הרמב"ן הנ"ל, ובמלחמות נשמטה שורה ע"י הדומות, וכן מוכח מן העניין גם במלחמות.
אבל אם מתחילה לא עיכב, אפילו החכמים מודים שהוא כשר, שהרי הסתימה אינה מעלה ואינה מורידה. ולפיכך לא הזכירו בבבלי במחלוקת החכמים ור' נתן עיכוב תקיעה, משום שהדבר ברור מאליו שבנקב שעיכב מתחילה את התקיעה עסיקינן, שאם לא עיכב אף מתחילה פשיטא שהסתימה כמאן דליתא דמיא, עיי"ש בחי' הרמב"ן.
שהרי בבבלי לא נזכר עיכוב תקיעה במחלוקת החכמים ור' נתן.
ואם הנקב עיכב מתחילתו את התקיעה, אעפ"י שעכשיו אינו מעכב, פסול לחכמים, אפילו סתמו במינו. ור' נתן סובר שאם סתמו במינו, אפילו אם עיכב מתחילתו את התקיעה, כשר. ומשנתנו בשאינו מעכב עכשיו, והיא כר' נתן, כשיטת הירושלמי.
ומשם יוצא ברור שהכוונה בר"מ היא שאינו כשר אלא אם הנקבים לא עיכבו מתחילה את התקיעה, כמו שהבין רבינו מנוח במקומו, המאירי, עמ' 77, בספרו משיב נפש, עמ' 321 הנ"ל, ובהגה"מ במקומו. וכן ברור שכן הבין הראב"ד את דברי הר"מ והשיג עליו שהלכה כר' נתן, ואם סתמו במינו כשר, אפילו אם עיכב מתחילה את התקיעה, עיין בדרשתו לר"ה, עמ' ל"ח ואילך, ובכתוב שם שהזכרנו לעיל בפנים. ובדרשה שם צ"ל: דשלא במינו פסול, ואעפ"י שנשתייר רובו שלם וכו', כיון שהיה מעכב את התקיעה פסול, [אבל אם אינו מעכב את התקיעה כשר] אעפ"י שסתמו שלא במינו וכו', עיין במשיב נפש הנ"ל, עמ' 323. ועיין בס' המנהגות לר' אשר מלוניל, בספרן של ראשונים הוצ' אסף (ירושלים תרצ"ה), ריש עמ' 152, והרב קיצר שם.
כלומר, משני הצדדין. ועיין בהגהת הרמ"א או"ח סי' תקפ"ו ס"ק כ' ובאחרונים שם.
בריטב"א שם גורס: פירש ר' גמליאל, וכ"ה ברי"ף בסוגיין ובה"ג ד"ב, עמ' 151.
ועיי"ש, עמ' 88, ד"ה זה שפסקנו בעניין סוגי המתעסק, ועיין מ"ש במשיב נפש, עמ' 284.
לפנינו בס' רב עמרם אין כל זה, אבל בכ"י זולצברגר שם (לפי ר"א מרכס ביאהרבוך הפרנקפורטי ח"ה, עמ' 28) נמצאת בעיקרה כל הפיסקא שלפני הברייתא שלנו. ומכאן קרוב לוודאי שאף הפיסקא מן התוספתא היא מס' רב עמרם, שאין דרכם של הראשונים להביא את התוספתא ולפתוח בה "ת"ר", ולא לציין למקורה, אבל כן נהגו הגאונים, עיין מ"ש במבוא לתס"ר ח"ב, עמ' 8.
ואעפ"י שאיננה במחז"ו להלן שם גם בציטטה מן המשנה, אין שם אלא השמטה ע"י הדומות, וישנה גם בסדור רש"י, עמ' 76, ששאב כאן מאותו מקור. ועיין מ"ש לעיל הע' 29.
מלח זו ("וכן") חסרה בכמה נוסחאות, עיין מ"ש מהרי"ן אפשטין במבוא לנוה"מ, עמ' 1046. ועיין בריטב"א, בתיו"ט, ובס' יום תרועה כ"ז ב' ד"ה מתני'. ובמשבצות לבעל פרי מגדים או"ח ריש סי' תקפ"ז פירש שהכוונה שכשם שהתוקע לתוך (=בתוך) הבור והדות התוקע יצא ולא השומע, כן מי שהיה עובד וכו' ולא כיון, התוקע יצא, אבל לא השומע.
בבבלי ל' א': ובד"ה לא היו תוקעין אלא בב"ד שקדשו בו את החדש. ופירש"י שהברייתא היא כר' אליעזר. ועיין בפסיקתא רבתי רפמ"א, הוצ' רמא"ש, קע"ב ע"ב, ומ"ש מהרי"ן אפשטין במבוא לנוה"מ, עמ' 488 ואילך, ועיין ברי"ף ובבעל המאור בסוגיין, במאירי, עמ' 97 ואילך, ובספרו משיב נפש, עמ' 298 ואילך, והדברים ידועים.
קיצור לשון הוא, והכוונה היא: ועיירות הסמוכות לה [סמוכות ל]דבר תורה.
ועיין היטב במגיד משנה פ"ב מה' שופר ה"ה בשם התוספות, וברור שגם לפניו היתה שיטה זו בתוספות כשיטת הר"מ. ועיין בתוספות שלפנינו כ"ט ב' סד"ה אבל, ובמהרש"א שם. ולפי עדות הרב תירצו בתוספות ישנים את התירוץ האחרון על הקושיא הראשונה שם, ולפיו תקעו בכל ירושלים בשבת, כמו שהביא הרמב"ן הנ"ל. ועיין בס' יום תרועה רפ"ד ד"ה תוספות.
שהרי לשיטת הבבלי (לפי המסקנא) מדאורייתא תוקעין בכל מקום, ורבנן אסרו תקיעה בשבת, משום גזירה דרבה (עיי"ש כ"ט ב'), ובמקדש תוקעין משום שאין שבות במקדש, ואינו עניין לכל ירושלים, וכע"ז בלולב. אבל בירושלמי הרי לא נזכרה כלל גזירה דרבה, ויש לו שיטה אחרת בשופר, לולב ומגילה, עיין מ"ש בירושלמי כפשוטו, עמ' 278, ומ"ש לעיל סוכה פ"ג, הע' 1.
עיין במאירי בסוגיין, עמ' 96, והע' ד' שם צריכה תיקון.
עיין לעיל הע' 35.
שלא שמעו את התקיעות בברור גמור, עיין מאירי, עמ' 97, ובמשיב נפש שלו, סוף עמ' 297, ובהערת הר"א סופר שם.
כנראה שהתקינו כן בסמוך לחורבן הבית לפני זמן המצור, ואחרי שגלתה סנהדרין מלשכת הגזית (עיין בבלי ל"א סע"א), שהיתה נשקפת סכנה לעיירות הסמוכות, שאם יכנסו לירושלים לא יתנו להן לצאת, ונמנעו מלעלות. ומ"ש בירושלמי "ור' יוחנן בן זכאי מתקין על דבר תורה" הוא לאו בדווקא [תיקונים והשלמות: צ״ל: [שמא] הוא לאו בדווקא. ומי שמכיר את סיגנון הירושלמי יודע שאין להוכיח כלום ממלים אילו, שהרי הירושלמי שם חוזר כמה פעמים על תקנות ר׳ יוחנן בן זכאי, והואיל והוא מזכיר את שאר התקנות בלשון זו עלול הוא להזכיר גם תקנה זו באותה לשון. אבל לעצם העניין בוודאי מסתבר שר׳ יוחנן בן זכאי שהיה הפוסק והמפסיק בירושלים סמוך לחורבן הבית התקין גם תקנה זו. אבל וודאי אין כאן, ואין להסיק על כך בהחלט מדברי הירושלמי שנאמרו דרך אגב ובתוך כמה מאמרים מסיגנונות דומים. ופשיטא שמן הבבלי ל״א ב׳ (שלא ידע תקנה זו) אין להביא אפילו סמך של ראייה, שהרי הבבלי שם חולק על הירושלמי, עיין מ״ש בעמ' 1047.], והוא באשגרה מלהלן ה"ג שם ומקבילה בסוכה פ"ג, והכוונה שהתקין מי שהתקין, ועיין בבלי ל"א ב'.
שהרי כל ההיתר לתקוע בירושלים עצמה הוא משום "יום תרועה יהיה לכם ועשיתם, במקום שהקרבנות קריבין" (וי"ר פכ"ט, י"ב, הוצ' ר"מ מרגליות, עמ' תרפ"ה, פסיקתא דר"כ סוף פי' כ"ג, קנ"ה ע"ב. ועיין ירושלמי כאן פ"ד ה"א, נ"ט ע"ב), כלומר, בעיר שהקרבנות קריבין בה. ושוב תקנו שיהו תוקעין בכל הרואה, דוגמת אכילת הקרבנות ומע"ש במשכן שילה, עיין במשנת מגילה ספ"א, זבחים פי"ד מ"ו. ועיין ירושלמי מגילה פ"א הי"ד, ע"ב ע"ד, ובבלי זבחים קי"ח ב' ואף שם הצריכו "רואה ואינו מפסיק". והואיל וכאן בשופר עסיקינן הצריכו שמיעה ויכולת לבוא. ועיין בצפנת פענח פ"ב מה' שופר ה"ה.
ועיין גם בבבלי ב"ק ל"ט ב', ובתוספות גיטין ט"ו א' ד"ה או. וכן רגיל בתוספתא כי"ו, עיין לעיל תרומות פ"ב סה"י, שביעית פ"ז הט"ו, מע"ש פ"ב הי"ב, חלה רפ"ב ועוד.
ולא עוד אלא שקשה להניח שבסמוך לאחר החורבן יתקנו שיתקעו בכל הרואה, בשעה שלא היה ישוב יהודי שם.
ועיין מ"ש להלן מגילה פ"א, שו' 4–5, סד"ה הסמוכין.
אלא ששם: רואה. פרט ליושבת בנחל. וכ"ה במגילה ג' ב'.
עיין דק"ס שם, עמ' 57, הע' ז', הנ"ל סנהדרין, עמ' 16, הע' ה'.
כגירסא שלפנינו, עיין מ"ש לעיל שקלים פ"ב, הע' 29, 31. ועיין באחרונים הנ"ל, בסה"מ להרמב"ן סוף מ"ע קנ"ג, ובס' משנת יעבץ להגרי"ב זולטי סי' כ"ה, אות י', ומ"ש להלן.
כלומר, אומר בתפילה "אתה בחרתנו", כפירוש הר"ח. ועיין במיוחס להר"ש לתו"כ שם, צ"ו ע"א, ומ"ש לעיל ח"א, עמ' 36, שו' 43 ואילך. והיא היא.
ועיין דק"ס, עמ' 92, הע' כ', אבל ברור שבכי"מ היא השמטה בט"ס.
בהגהות מנהגי ר' אייזיק טירגוי (ירושלים תש"י, כ"ג ע"א, סי' קכ"ו) כתב בשם ספר ישן שבר"ה שחל להיות בשבת אינו אומר במוסף את פסוק א' בפנחס פכ"ט, אלא את הפסוק בויקרא פכ"ג, כ"ד-כ"ה, כלומר הפסוק שאנו עוסקים בו בתוספתא כאן: שבתון זכרון תרועה מקרא קדש וכו'. ואח"כ מתחיל במוספין: ועשיתם עולה לריח ניחח וכו', כלומר פנחס כ"ט, ב'. ובס' אמרכל שהבאנו בא להוציא ממנהג זה. ועיין מ"ש להלן בפנים.
והסופר השמיטה בכוונה, משום שהדברים מתנגדים לבבלי, אבל באמת יש כאן מסורת אחרת, ורבי הוא שסובר שאומר קדושת היום עם הזכרונות, ואומר מקודם מלכיות ותוקע.
וכן הקשו בבבלי ל"ב א', ותירצו: א"ר זירא לומר שתוקעין למלכיות. ועיין בירושלמי פ"ד ה"ו, נ"ט ע"ג, אלא שהסוגיא שם משובשת לפנינו.
αγιόγραφα, כתובים. ועיין ראבי"ה ח"ב, עמ' 226, הע' 4.
כאן הכוונה לנביאים גרידא, אבל בכמה מקורות דברי קבלה כוללים גם את הכתובים, כפירש"י בב"ק ב' ב'. ועיין לעיל יומא פ"ב, שו' 33, שם שו' 125, להלן נדה פ"ד סה"י (ובמקבילות), מכילתא בא פ"ה, עמ' 14, ירוש' יבמות פ"ב סה"ה, ד' ע"א (ובמקבילות). ועיין לעיל הע' 55.
ויש שם ט"ס, וצ"ל שם בשלש הבבות בראשונה "דברי ר' יוסי", ואח"כ "ר' יהודה אומר" וכו'. ורק בבברייתא האמצעית שם נשתמר הסדר הנכון.
ועיין ברוקח סי' ר"ב ובמעשה רוקח סי' קכ"ד, עמ' ל'.
כגירסת ר"ח וכל הספרים, עיין בתוספות, רמב"ן, רשב"א, ריטב"א ועוד.
כלומר, ולא גרסינן לא "יצא", ולא "לא יצא". ובהעתקה שבשבה"ל השלם סי' רצ"ט, עמ' 280, משובש.
מעניין שהפוסקים גרידא (עיין לעיל בפנים) הביאו את התוספתא אבל לא מפרשי הש"ס במקומו.
כ"ה בגוף כי"ל ובשרי"ר, ונמחקה בכי"ל המלה "שלש" ע"י המגיה, ועיין מ"ש לעיל, שו' 6, ד"ה בתעניות, ובהע' 10 שם.
עיי"ש בהגהות הב"ח ובקרבן נתנאל, וכן מוכח בתוספות הרא"ש לערכין י' א', לפי שטמ"ק שם אות ח'.
ואפילו התחיל להאזין לתרועה, לפני שהפסיק הראשון מן התקיעה יצא, משום שהשומע משני בני אדם דינו כהפסק בין הקולות. ושיעור הדברים כאן: בין ששמע בנשימה אחת מזה ומזה, ובין ששמע בהפסקות מרובות יצא. והסיגנון בתוספתא הוא באשגרה מלעיל, שו' 82.
כמפורש בירושלמי. ועיין בהשגות הראב"ד פ"ב מה' שופר ה"ז. ועיין בר"מ ובמגיד משנה שם, ותשב"ץ ח"ב סי' קצ"ח שהעיד על פיה"מ להר"מ כאן.
עיין בירושלמי כאן פ"ד ה"א, נ"ט ע"ב, ובמקבילות שבמדרשות. ועיין ירושלמי מגילה פ"א ה"ו, ע' ע"ג, ומ"ש רמ"ש בעהר בספרו דברי משלם, עמ' ק"ס ואילך.
עיין בס' האשכול הוצ' הר"ח אלבק ה"א, עמ' 104 ואילך.
אפילו בשלש ראשונות, עיין מ"ש לעיל ח"א, עמ' 33. ועיין בצופה האנגלי סדרא ישנה ח"י, עמ' 657.
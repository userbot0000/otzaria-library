כדבריו מפורש ברמב"ן חולין ב' ב' סד"ה ובמוקדשין, עיין בהוצאת ירושלים בהע' ד' שם.
עיין בתוספות נדה ט"ו א' סד"ה אמר רב ובשיח יצחק בסוגיין.
אבל מה שכתב שם שלשכת פלהדרין היתה באה משל כהן גדול (עיין ירמי' ל"ה, ד; נחמי' י"ג, ד' ואילך) ולא משל בדק הבית, שאם לא כן היה מועל, הוא חידוש גדול. ועיין בריטב"א י' סע"ב שצוין בפנים ובמשנת שקלים ספ"ז ועוד. ועיין בבלי ע"ז י"ז א'.
מלשון התלמוד אינו ברור אם כולם מודים שבית האסורין פטור ממזוזה, או שהיא שיטת ר' יהודה גרידא, משום שדירה בעל כרחה לאו שמה דירה. ועיין מה שהאריך בזה הרחיד"א בפתח עינים י' ב'.
אלא שבבבלי שם הוכיחו שלר' יהודה אין לפרש כן. ועיין בפירוש הרש"ס למעשרות, מ"ח ע"ב, ובשיח יצחק בסוגיין.
עיין ריטב"א י"א א' ד"ה יש, שם י"א ב' סד"ה תיובתא.
עיין מ"ש לעיל עירובין פ"ב, הערה 13.
"כגוך במשמעות "דוגמת" מצוי בספרות התנאים, עיין במשנת אהלות פ"א מ"ו, לעיל תרומות פ"ז ה"כ ועוד.
כצ"ל כבמקבילות, ולפנינו ביומא בטעות: מתכפר.
עלבוגין, שטודיען וכו', ברלין 1907, עמ' 175.
עיין מ"ש להלן, שו' 28–29, ד"ה וכבר (ואילך שם), ולהלן, שו' 33–34, ד"ה והיו מעמידין.
סגן כאן פירושו כהן גדול, שר, כשם שהוא אומר להלן: מקום עצרת סגנים, שפירושו כהנים גדולים.
ועיין בספרות שציין שירער, געשיכטע ח"ב, עמ' 320 ואילך.
אבל עיין מ"ש בדק"ס, עמ' 28, הע' מ' (בשם רבינו אליקים), ובטורי אבן מגילה ט' ב' ומ"ש לעיל שקלים פ"ג, שו' 68–69, ד"ה אלא.
עיין מ"ש לעיל שקלים הנ"ל.
כלומר, מרובה בבגדים, אבל כהן משיח קדושתו עולמית, כמפורש בתוספתא שבועות פ"א סה"ו. ועיין בבלי הוריות ט' רע"א.
כ"ה ("כשירה") ביומא ובמגילה ובירושלמי הוריות הנספח לבבלי, אבל בירושלמי שם בטעות: פסולה.
רש"י אבות פ"ה מ"ה, מחז"ו, עמ' 538, מאירי לאבות הנ"ל, ר"י נחמיאש שם, נ"ב ע"ב, ועיין להלן.
או פעמיים, לפי הבבלי יומא מ"ז א'.
ועיין ר"ח נ"ט א', ומדבריו מוכח שאפילו במקדש ראשון קרה קרי לכהן גדול.
לפי פשוטו פירושו שנזכר בלילה, בסוף עבודות הלילה, מה שקרה לו אור ליום ט' (עיין להלן, שו' 85). והטבילות שטבל בערב יוה"כ לא עלו לו, שהרי טבל בפירוש על מנת לעבוד מיד (בלי הערב שמש), וטבל לשם טבילת סרך גרידא, וכן מה שטבל אחר הזייתו היא טבילה לטומאה יותר קלה מטומאה היוצאת מגופו (קרי), ולא עלתה לו טבילתו לשיטת הירושלמי, כמפורש בשבועות פ"ב ה"א, ל"ג ע"ד. ועיין במה"פ שם ד"ה ירד ומ"ש להלן חגיגה פ"ג, שו' 3 ואילך. ולפי זה סרו כל הקושיות, והכהן נזכר מה שאירע לו ביום שלפניו, והיא טומאה ישנה, וכשרצה לטבול לעבודות של שחרית נזכר, ופרש מן העבודות, כדעת ר' יהודה להלן שו' 84 ואילך. ומה שאמרו בירושלמי שהנסים לא היו בבית שני הוא מפני שלא סמכו על הנס, ולא נתנו לכה"ג לישון, ולא האכילו אותו דברים המביאים לידי קרי, עיי"ש.
והואיל ולא נתנו לו לכה"ג לישון בליל יוה"כ, הרי ברור שהחלום היה בלילה שעבר, וכמו שכתבנו לעיל הע' 22.
בתוספתא סנהדרין פ"ג ה"ד מפורש שאין ממנין כהן גדול אלא ע"פ בית דין של שבעים ואחד, ופסקה הר"מ בפ"ד מה' כלי המקדש הט"ו. ופשיטא שהלכה לחוד ומעשי המלכים לחוד. ועיין מ"ש להלן שו' 28–29, ד"ה וכבר (ואילך שם).
בפיוט ר' נחמיה בן שלמה בן הימן הנשיא (ידיעות המכון לחקר השירה העברית בירושלים ח"ד, עמ' רל"ב): סגנים מפילי פיסיו קונים פר מנכסיו וכו'. ושמא היה לו מקור לכך שהסגן הוא שהיה קונה את הפר בשביל כהן גדול בממונו של כהן גדול. ואף כאן יוסף בן אלם (עיין לעיל, שו' 13) הוא שקנה את הפר, ורצה לדעת אם יגבה את דמיו מכהן גדול.
בין שעבר מחמת מום ונתרפא, בין שהעבירו המלך, בין ששימש בכהונה באופן זמני, עיין בפיה"מ להר"מ בהוריות פ"ג מ"ד ובחיבורו פט"ו מה' שגגות ה"ז. ועיין רש"י מגילה והוריות למשניות שהזכרנו בפנים, וכן בהוריות שם י"א ב', ד"ה ואין בין כהן המשמש, שפירש אחרת. אבל מן התוספתא מגילה ספ"א מוכח כפירוש הר"מ, כפי שהוכיח לנכון במרכבת המשנה שם במקומו. וכן עמד על כך מדעתו ר"ח אפפענהיים ב"המסדרונה" של ר"ח הירשעגזאהן ש"א, עמ' ש"ל ואילך, עיי"ש. ועיין מ"ש להלן מגילה ספ"א.
אבל עצם הפירוש של ר"י הלבן שפירש שלקחו את הפר באשראי אינו דחוק כלל, וכנראה שנהגו בו כבכל הקרבנות שהאחריות היתה על המוכר, ואינו מקבל את מעותיו אלא עד שיהא המזבח מרצה (משנת שקלים ספ"ד).
וכ"ה בפי' תו"כ לרבינו הלל לפרש' ויקרא כת"י אופפינה' 382, 24 סע"א ואילך.
בכ"י שפרסם הר"ב טולידאנו חסר כ"ז בגוף כה"י, והושלם בגליון, אבל בשאר כתה"י שבדקתי, וכן בנוסח פיה"מ שבמאירי, הפיסקא היא בגוף פיה"מ.
עיין ירושלמי דמאי פ"ג ה"ג, כ"ג ע"ג. ולפ"ז אין הדין נוהג אלא בלחם גרידא, אבל לא בעור ולא בבשר, ולא מצאתי בשום מקום "פרוסה" בבשר, או בעור. ועיין רשב"א עירובין פ"א א' ד"ה פרוסה ובמאירי שם (נ"ט ע"ג ואילך) ד"ה גדולי. אבל עיין להלן הע' 34.
והיינו כשיש שם משמר המתעכב שנוטל שתי חלות, ושתי חלות נוטל משמר הנכנס בשכר הגפת דלתות.
בילקוט שם גרס: איש חפתה, עיין להלן. ובתוספות נדה ח' ב' ד"ה והא: איש הסתת, וצ"ל: איש הפתח.
וכ"ה בתשובתו הנ"ל שנדפסה מכ"י בס' חוזק יד לר' שלמה מובחר, עמ' 34.
ועיין לעיל הע' 35.
אבל עיין במסורת של מקורות א"י, בספרי סוף בלק, עמ' 173, ירוש' כאן פ"א ה"א, ל"ח ע"ג, וי"ר פכ"א, ט', הוצ' ר"מ מרגליות, עמ' תפ"ח, ובהערות שם.
כ"ה בקה"ר פ"ז, ז'. ועיין מ"ש י'וסטר בספרו (בצרפתית) היהודים בקיסרות הרומאית ח"א, עמ' 452, הע' 5.
בקה"ר הנ"ל: דמכין. והיא כנראה טעות חכם שטעה בתרגום של "מסתלקין".
בפיוט אתה כוננת לר' יוסי בן יוסי (קובץ מעשי ידי גאונים קדמונים, עמ' 113): ראשי שבטיו הם נעמתו לו להשביעו בשם בעליית רקחים, והעיר עליו הר"ח אלבק בהשלמות ותוספות לסדר מועד, עמ' 465. וכן יוצא ברור מכמה פיוטים אחרים, עיין בפיוטים שפרסם עלבוגען בשטודיען, עמ' 128, שם סוף עמ' 132. ועיין גם בקובץ מעשי ידי גאונים הנ"ל, סוף עמ' 22. וכן בסדר העבודה לראב"ע (בסידורי תימנים): סגני כהונה ישביעוהו. וכן לכאורה מסתבר, שאחרי שלמדוהו הלכות קטורת כיצד לתקן בפנים השביעוהו שלא יתקן מבחוץ, ולפיכך אמרו לו: אנו שלוחי ב"ד, כלומר, של זקני ב"ד שמסרו אותך לנו.
כלומר, מיד שנטלו את הגחלים ממזבח הזהב הנתון שם. ועיין מ"ש הר"א פינקלשטין בקובץ מדעי לזכר משה שור, עמ' 244 (בגירסת הספרא).
עיין מ"ש על מחלוקת זו הר"א פינקלשטין בספרו הפרושים ואנשי כנסת הגדולה, עמ' פ', הע' 242, ובספרות שציין שם.
שהיו לפניו בכת"י, עיין בהקדמתו למס' ר"ה, עמ' 5.
וכ"ה בפיה"מ הנספח למאירי. ובהוצ' ר"ב טולידאנו מחסיר את המלה "האמצעית", ומפרש ע"פ הערבי שמכה באצבע הסמוכה לגודל, כפירש"י. אבל הר"מ ממשיך שם: והרבה עושים כך בני אדם בעתות שמחה וכו'. ואין דרך לעשות כן אלא באצבע האמצעי, כפי שראה ר"ת שהבאנו בפנים.
וכ"ה בכי"ע. ואצל צוקרמ' בטעות: הגזיז, עיין מ"ש לעיל סוף שקלים.
כלומר, למזבח, כמפורש בירושלמי. ועיין בבלי כ"ב א'.
עיין רש"י כ"ה ב' סד"ה לא היה, ובתוספות שם ד"ה ת"ש.
בכי"ר שם: שהיו רצין ושוין ועולין. וכ"ה בבבלי בכי"ל, עיין דק"ס, עמ' 58, הע' מ'.
אבל בוודאי שכבר לא היה צעיר במעשה שלנו, כשעמד והוכיח אותם.
א. הראש והרגל. ב. שתי הידים. ג. העוקץ והרגל. ד. החזה והגרה. ה. שתי הדפנות. ו. הקרבים. ועיין תו"כ נדבה ריש פרק ו', ז' ע"ב, ובמקבילות בירושלמי ובבבלי.
עד כאן היא לשון משנתנו פ"ב מ"ה הנ"ל. ואף המלים "לרבות את העצים" הן ממשנתנו, כגירסת כל הנוסחאות של המשניות מטיפוס א"י, עיין במלא"ש. וכ"ה במשנה שבירושלמי בכי"ל, אלא שהמגיה מחק אותן, אבל כגי' כי"ל מעתיק הירושלמי בשקלים פ"ו ה"ו, נ' ע"ב, ונדרים פ"ה ה"ו, מ"א ע"א. וכ"ה בנוסח המשנה עם פיה"מ להר"מ הוצ' ד"ב טולידאנו. ועיין מה שהאריך בס' עבודת ישראל, ג"ז ע"ב ואילך.
מלים אילו הוא פירוש הירושלמי למשנתנו, והירושלמי מעתיק כאן את המשנה, ומוסיף פירושים בין הבבות, והכוונה שאף בתמיד של בין הערבים שלשה עשר כהנים זוכים בו, כמו בתמיד של שחר, והיינו עצמו בתשעה, שנים בידם שני גזרי עצים, הרי אחד עשר, ושתי העבודות הראשונות (שחיטה וזריקה) שלא הזכירה המשנה בפירוש, הרי שלשה עשר. אלא שבתמיד של שחר מנו בפייס שני גם את דישון מזבח הפנימי ודישון המנורה, וכאן יצאו השנים הללו, ונכנסו שנים בגזרי עצים במקומם, עיין בתוספות כ"ו א' ד"ה שלא, י"ד ב' ד"ה ורמינהו, ועיין מה שהאריך בהר המריה פ"ג מה' תמידין ומוספין, אות ל"ד.
כנראה שהסופר רצה לקצר את לשון המשנה הנ"ל, ונמלך והעתיק את כולה, ושכח למחוק את המלה "כול'."
הוא פירוש הירושלמי לבבא זו, והבזיכים שייכים לתמיד של שחר, ויש כאן שני כהנים נוספים על שלשה עשר הכהנים שזוכים בתמיד של שחר בחול. ועיין בתוספות ישנים כ"ו ב' ד"ה ושנים בידם ב' בזיכי.
כלומר, שלשה כהנים נוספים על י"ג הרגילים. וניסוך המים היה בשחר, עיין בבלי כ"ו ב' ומ"ש להלן סוכה פ"ג, שו' 62–63.
וכן פירשו בתוספות כ"ו ב' ד"ה ההוא שכהן אחד מעלה את כל האברים למזבח. וכ"ה במאירי (כ"א ע"א וכ"ב ע"ב מן הספר) ובפי' הרא"ש לתמיד פ"ד מ"א. ועיין מה שהקשו ע"ז בתוספות ישנים כ"ו ב' ד"ה דלא ובריטב"א כ"ו א'. ועיין בתו"י שם כ"ז א' (בד' ווילנא כ"ז ב') ד"ה למדנו. ועיין מ"ש להלן, שו' 78, ד"ה ומלשון.
שנים עשר שבמשנתנו (משעת הולכת אברים), וארבעה שלפני הולכת אברים (כמשנתנו פ"ב מ"ג), ועוד אחד נוסף.
והוא כשיטת תוספות ישנים וריטב"א כ"ו א' ד"ה ושנים בידם שני גזרי עצים, ודלא כשיטת התוספות שם ד"ה אלא. ועיין בס' עבודת ישראל, נ"ד ע"א. והערת המו"ל בגנזי שכטר ובאוה"ג צריכה מחיקה, ונתחלף לו תמיד של בין הערבים בתמיד של שחר, ועיין בתוספות מנחות פ"ט ב' ד"ה תמיד.
כלומר, שסתם משנתנו פ"ב סמ"ד כוותיה, הסוברת שלא היה פייס למחתה, עיין בבלי כ"ו סע"א, ובתוספות כ"ו ב' ד"ה ת"ש, ובפירוש קדמון שבאוה"ג, עמ' 93. והערת המו"ל בגנזי שכטר שם צריכה מחיקה.
כלומר, או שר' חייא אינו שונה פייס במחתה, כר' יהודה הסובר שלא היה כלל פייס במחתה, או שהוא שונה פייס במחתה בפייס רביעי, כר' אליעזר בן יעקב, ולא בפייס שני.
ומה שהעיר בובר שם על פיה"מ להר"מ במס' אבות, מקורו הוא בפרק קניין תורה שבמס' כלה, הוצ' היגר, עמ' 290.
עיין במלונו של קרויס למלים שאולות מלשון יון וכו', עמ' 151, ערך ביסא, ובהוספת ר"ע לעף שם.
והוא אגריפס השני, עיין בקדמוניות של יוסיפוס ס"כ פ"ט סי' ד' וסי' ז'.
עיין ירושלמי כאן פ"ה ה"א, ובהגהות מהר"מ די לונזאנו במקומו שם.
עיין מ״ש הר״ש אברמסון ב'לשוננו' תשי״ד, קובץ מיוחד, עמ׳ 66 ואילך.
τὰ σκέλη, עיין מלא"ש תמיד פ"ד מ"ג ד"ה וכרעים על גביהן.
עיין תוספתא זבחים פ"ד ה"ב, בבלי פסחים ע"ז א' ומקבילות, ומ"ש בתס"ר ח"ב, עמ' 205. ועיין תמיד פ"ז מ"ג.
עיין מ"ש במשנה למלך פ"ו מה' מעשה הקרבנות הי"ט, וציין לאיכ"ר פ"א (הוצ' בובר, כ"ג ע"א), ומ"ש עליו במרכבת המשנה במקומו.
ולא משום "בבית אלקים נהלך ברגש," עיין מ"ש לעיל, שו' 73, ד"ה פר קרב.
עיין מ"ש לעיל הע' 57.
ואף למסקנת הבבלי שם אין כאן אלא דחייה, שאין משם ראייה, אבל לא כיוונו לומר שיש כאן הכרח לפרש כן.
ולא עוד אם החשש הוא רק לטומאת מעלות שאינה צריכה הערב שמש מדאורייתא (ועיין מ״ש להלן סוף עמ׳ 951), הרי טומאה כזאת לא תחלל את העבודה בדיעבד. עיין ר״מ פ״ד מה׳ ביאת מקדש ה״ד.
כלומר, מי שנטמא בעזרה, ונכנס מקודש לקודש, ואפילו כלפי פנים, אינו ענוש כרת אם יצא בקצרה דרך לולין.
ואפילו נכנס שלא לעבודה, כמפורש בירושלמי, ולכל הפחות חייב לטבול מדרבנן, עיין בתוספות ל' א' ד"ה ומה.
כ"ה בכי"ל שם. וכ"ה בכל מקום בירושלמי ובמקורות א"י, ולפעמים אף בבבלי, עיין להלן פ"ב, הע' 46. והמגיה בירושלמי תיקן "ולפנים," בוי"ו.
עיין בבלי שבועות ט"ז ב' ובחי' הר"י מיגש שם סד"ה ואיכא דמתני.
עיין בחי' הר"י מיגש הנ"ל.
עיין מ"ש לעיל שקלים פ"ב, שו' 77–79.
עיין בתוספות ישנים כ"ט סע"ב ד"ה כל.
אבל בירושלמי כאן פ"ג סה"ב, מ' ע"ב, מוכח שהישן בלשכת פלהדרין כישן בחוץ.
עיין לעיל הע' 74. ואשר לפסול יוצא בידים, עיין בירושלמי כאן פ"ב ה"א, ל"ט ע"ג, שתלוהו במחלוקת רבי ור"ש בן אלעזר להלן, שו' 93 ואילך, שלא כבבלי זבחים כ' ב'. ועיין ירושלמי פ"ד סה"ה, מ"א ע"ד, ומ"ש להלן שו' 96, ד"ה שהיתה בחול. ולפי פירש"י בזבחים הנ"ל צריך לפרש שבמסיכה צריך טבילה וגם קידוש ידים, שהרי טבילה אינה מועילה במקום שצריך קידוש ידים, עיין בבלי שם כ"א א'.
וכן בירושלמי פסחים פ"ז סהי"א, ל"ה ע"ב: וכי צואה טומאה, והלא אינה אלא נקיות, כלומר, ומדינא מותר לעשות בית הכבוד אפילו בקודש, עיי"ש.
במחזור שפתי רננות (כמנהג טריפולי), ליוורנו תקפ"א, רל"א ע"ב.
ידיעות המכון לחקר השירה העברית ח"ד, עמ' רל"א. ותחילתו גם בשטודיען של עלבוגען, עמ' 172 ואילך.
עיין דק"ס, עמ' 78, הע' ט'. אבל ברור שיש לפנינו נוסח א"י, והסירו נוסח זה מן המשנה, מפני שהוא מתנגד לסוגיית הבבלי שם. אבל מתוך סוגיית הירושלמי אין שום הכרח למחוק גירסא זו במשנה. וכ"ה הגירסא במשנה אף במשנה שבירושלמי (אבל בגוף כי"ל שם ליתא), בהוצ' לו, קויפמן. וכן נמצא בסדר עבודה מן הגניזה בשטודיען של עלבוגען, עמ' 166, כפי שהעיר זולאי במקומו.
ושלא כשיטת בעל תוספות ישנים ל"א ב' ד"ה פושט, ועיין בס' עבודת ישראל, ע"ט ע"ב. ועיין בבלי זבחים כ' ב', אבל בנידן דידן הוכשר לעבודה בקידוש שני.
עיין רש"י ל"ב רע"א ד"ה עביד ליה התם. אבל הפייטן מפייט ע"פ שיטת החכמים.
ומ"ש ר' נחמיה (עיין לעיל הע' 85), עמ' רל"ב: בשמונה קידושים יקדש, כוונתו לקידושים שבין טבילה לטבילה.
בתוספות ל"ד ב' ד"ה ה"מ: אבל הכא, פירוש בשבת. ופירושו, הרי כאן האיסור הוא משום מצרף, ואין מצרף אלא דרבנן, ולפיכך כתב רבינו "ואפשר שכל צירוף דרבנן".
ועיין מ"ש שבת פ"ט, שו' 47, ד"ה ברם וד"ה ומלשון.
כ"ה ברוב הנוסחאות לפי דק"ס. וכ"ה בכל הנוסחאות כ"י שבדקתי. ולפנינו: משל ציבור.
וכן מוכח בירושלמי ובבבלי בסוגיין.
יוסף הכהן בקדמוניות מזכיר שני כהנים גדולים בשם ישמעאל בן פיאבי, עיין מ"ש שירער געשיכטע וכו' ח"ב, הוצ' ד', עמ' 272, הע' 18.
בגבורות ארי כאן (מלואים ל"ד ב' ד"ה במשנה) רצה לפרש שבבגדים של שחר שיעור משנתנו הוא בדווקא, ואינו רשאי לשמש בכותנת שכולו משלו, אפילו אם מוסרה לציבור, אלא מוכרח לקבל חלק משל ציבור, ובעבודה של בין הערבים, הוצאת מחתה (כמפורש בירושלמי), מותר אפילו כולה שלו, כפירש"י בבבלי שם. ועיין בתוספות ישנים שם ד"ה לובשה.
ואעפ"י שהם דברים שבלב, בהקדש שאני, עיין מ"ש לעיל שקלים פ"א, הע' 9.
ד"ה ולולא ובפי' הרש"ס שקלים פ"ד, כ"ט ע"א. ובפנים הנוסח שם: תניא אידך האשה שעשתה וכו'. וברייתא זו אינה בשום נוסח שם ולא במקבילות, וברור שהרש"ס הוסיפה ע"פ הבבלי, כפי שמוכח מן הלשון "תניא אידך," דבור שאינו נמצא בשום מקום בירושלמי, ואף המשך הירושלמי אינו מתבאר יפה לפי גירסא זו.
וכבר ציין בסוף שיח יצחק להר"מ ספ"א מה' בית הבחירה ולתוספתא מגילה פ"ב, עיין מש"ש, שו' 53–54. ועיין בירושלמי בסוגיין ומ"ש במנחת חינוך מצוה צ"ט.
עיין בתוספות קידושין נ"ד א' סד"ה בכתנות.
עיין מ"ש ע"ז לעיל ה"א, עמ' 258, ד"ה אף בכתנות מקדש.
הפירוש בתחילת הדברים הוא כעין פירוש המאירי בסוגיין, אלא שהוא פירש את הסיפא "ובלבד שימסור לציבור," הייגו קודם שיעבוד, עיי"ש.
וע"ז שאל התלמוד: פשיטא, כלומד בוודאי מוכרח למסור לציבור, שאם לא כן הרי יש כאן כלי שרת משל יחיד. ומתרץ שהרבותא היא שאין חוששים שמא לא ימסור יפה יפה, הואיל ומתחילה עשאה שיעבוד הוא בה בראשונה.
שער ס"ג ד"ה ובירושלמי, ד"ו ש"ו, ק"פ סע"א. ועיי"ש שפירש עבודת יחיד כשתי הלשונות שברש"י.
ולשיטתו צריך לפרש שעבד בה לפני שנתמנה כה"ג, שהרי כה"ג בשאר הימים עובד בשמונה בגדים, ולמה לו כתנת של מאה מנה, כתנת שהיתה תחת המעיל. ודווקא בבגדי לבן של יוה"כ (שלא היה עליהם ההידור החיצוני של בגדי זהב) דקדקו הכהנים להדר פני מלך בבגדים פשוטים, אבל יקדים.
וכן הוכיח הרש"ס בשקלים פ"ד, כ"ט ע"א, הנ"ל (בפנים).
ל"ה ב'.
כלומר בבגדי לבן.
אמנם רש״י הניה שם את הגירסא הישנה, עיין בדק״ס, עמ׳ 101, הע׳ ט', בראשונים במקומו ובמבוא לנוה׳׳מ למהרי׳ן אפשטין, עמ׳ 614 ואילך, אבל אף לפירושי שאר הראשונים הכוונה שמקטירן אח״כ בבגדי זהב כמפורש להלן בבבלי ע׳ א׳.
"אזכיר גבורות", בסדור רב סעדיה, עמ׳ רע״ד.
קובץ מעשה ידי גאונים קדמונים, עמ׳ 116.
שטודיען וכו׳, עמ׳ 164.
"אספר גדולות לעושה גדולות", עיין שטודיען הנ״ל, עמ׳ 81 ועמ׳ 118.
וכן מוכרחים לפרש את סדרי העבודה של הבבליים.
"אכפרה פני מלך רב".
וכבר תמה עליו הגאון ר׳ יצחק מלעמגע בפירושו לתוספתא יומא, בספר לקוטי צבי, אמשטרדם תקס״ט, עמ׳ 1 : "והרי צת חלבים היינו הקטרת אימורין, והיאך סדר אותם בבגדי לבן קודם שילוח השעיר, ולית מאן דסבירא לי׳ הכי. וצ״ע".
בבבלי ס׳ סע״א: א״ר יהודה וכו׳ דברים הנעשים בבגדי לבן בחוץ וכו׳. ופירש״י: כגון הגרלה, וידוי ושפיכת שירים וכו׳. ובר״ח שם: כמו שחיטה והגרלה וכו׳. ופשיטא שלשיטת הבבלי אי אפשר היה לבלול הקטרת חלבים של פר ושעיר בבגדי לבן שהרי לשיטתו הקטרת חלביהם היא בבגדי זהב, כמו שכתבנו לעיל בפנים.
ופירש״י: הוצאת כף ומחתה. ועיין מ״ש שם, עמ׳ 750, פירושים אחרים.
והצדוקים הרי סוברים שאפילו בקרבן תמיד יחיד מתנדב ומביא, עיין בריש מגילת תענית ובבבלי מנחות ס״ה אי. ואפשר שמשום בך היה קיים חשש ״שמא לא ימסרנה יפה יפה״ (עיין מ״ש בעמ׳ 750), שאעפ״י שלמעשה שמעו לדברי חכמים (עיין מ״ש ביומא, עמ׳ 731, שו' 43) מ״מ יש מקום לחשוש על דברים שבלב.
עיין תוספתא פרה פ״ג ה״ו.
עיין תוספתא פרה הנ״ל ובבלי יומא ט׳ א׳.
לרבות המשנה שבירושלמי, קויפמן, פרמה, משניות סדר מועד על קלף שבביה"מ כאן ועוד.
אחרי מות פרשה ב' ה"ד, פ' ע"ד; שם ספ"ב, פ"א ע"א (בכי"י); שם פ"ד ה"ו, פ"ב ע"א.
לדבות מדרש הגדול, פסיקתא זוטרתי, ילקוט, הראב"ן, הראבי"ה ועוד, עיין להלן, הערה 10.
בר"מ פ"ב מה' עבודת יוה"כ ה"ו, שם פ"ד ה"א, רבינו בחיי בכד הקמח, אות כפורים, עקידה אחרי שער ס"ג בד"י, ועוד.
הכוונה כנראה, לספר אחר של המשנה שבתלמוד, עיין ראב"ן ד' פראג, ע"ה סע"א שכתב: "ומצאתי בספר אחר הראשון אנא השם, והשני אנא בשם, אבל בת"כ ובסדר המשנה מצאתי שניהם אנא השם". וגירסת ספר אחר היא במשניות הוצ' לו בכל הוידויים, ובמקצת דפוסים בפ"ו מ"ב, בסדר הוידוי על השעיר, עיין דק"ס, עמ' 183, הע' פ' (אבל מה שהביא בשם העקידה אינו כן, ובד' קושטא וויניציאה הגירסא היא בכל שלשת הוידויים "אנא ה' כפר נא"). ועיין בתיו"ט פ"ו מ"ב ומה שהאריך בס' עבודת ישראל, ק"ג ע"ב ואילך.
וכ"ה מלה במלה במרדכי כ"י ששון, לפי אהל דוד ח"א, 190 ע"א. ובמרדכי שבדפוסים נשמטה שורה. וגירסאות הראבי"ה בתוספתא מתאימות ברובן המכריע לגירסת כי"ע, לרבות השיבושים הברורים שבו.
שתי מלים אילו ליתא בירושלמי שלפנינו, ואינן גם בר"ח, עיין להלן.
וכ"ה בסדר העבודה לרב סעדיה בסדורו, נספחות, עמ' תי"ב, בסדור רב עמרם ועוד. עיין בהערות ר"א אפטוביצר, עמ' 196, הע' 3–4.
כלומר, אתה כוננת עולם ברב חסד ליוסי בן יוסי. וכ"ה בס' העבודה שלו אזכיר גבורות, עיין בסדור רב סעדיה, עמ' רע"ב, רע"ג, רע"ד. וכ"ה בכמה פיוטים, עיין בהערות לראבי"ה הנ"ל, הע' 5–6.
ואפשר שר' מבשר העתיק מבה"ג הנ"ל (בפנים בריש פרקין) ולא מן התוספתא והתו"כ.
וכן הכריע בראבי"ה הנ"ל בפנים, וכן אנו נוהגים.
והובא בריקנטי באחרי מות שם במקומו ד"ה וסמך אהרן.
לפי רי"ץ גיאת ח"א, עמ' ס"ג, מנהיג, ס"א ע"א, ועוד.
לעיל, הע' 16. אבל בסדר העבודה שלו (עיין לעיל פ"א, הע' 84). רל"א ע"ב ואילך, סידר רבינו לפי שיטת החכמים. ועיין מ"ש להלן בפנים גם בשם סדור רב סעדיה. ושמא תיקנו המעתיקים ע"פ רוב הפוסקים.
וכן מעיד בראבי"ה ח"ב סי' תק"ל, עמ' 195: ובתורת כהנים (אחרי מות ספ"ב, פ"א ע"א) תניא בהדיא כרבנן חטאתי עויתי פשעתי (וכ"ה להלן שם פ"ד ה"ו, פ"ב ע"א).
סידור רב סעדיה, עמ' רע"ב ואילך. ועיין עלבוגען שטודיען וכו', עמ' 106, 107, 110, 169. אבל עיי"ש, עמ' 160, שו' 16, ועמ' 161, שו' 9, ומנהיג ד"ב, עמ' ס"א, סי' ס"ב, בשם מנהג צרפת ופרובינציא. וכן פסק בעיטור ה' יוה"כ, הוצ' דמא"י, קכ"ח ע"א.
והוא אביו של הריב"ש, עיין בס' עבודת ישראל, קי"ג ע"ב, שכתב: ואני (כלומר, מהר"מ ניגרין) אנה ה' לידי ס' עבודה אשר תיקן הרב ר' ששת אביו של הריב"ש אשר הפליא עצה הגדיל תושיה לסדרו אליבא דהלכתא, כאשר יראה המעיין בו. ועיין בס' תשלום אבודרהם, עמ' 46, ובהערת רא"ל פרינץ שם, הע' 3, ובס' עבודת ישראל הנ"ל, פ"ד ע"א, ד"ה ומצאתי, רי"א ע"ב ד"ה הרי. ומהר"מ ניגרין מביא תכופות את פירושי רב ששת.
עיין מ"ש הר"ח אלבק, השלמות ותוספות, עמ' 468.
בסדר העבודה שלו (עיין לעיל פ"א, הע' 84): ונשחט מטהו לבית שחיטה.
סדור רב עמרם ח"ב, ע"א, סדור רב סעדי', רע"ח רע"א.
עיין תשלום אבודרהם, עמ' 52, ס' עבודת ישראל, קי"ט ע"א.
בגבורות ארי מ"א ב' ד"ה אלא כתב: אלא לאו אקשירה קאי. איני יודע אי אקשירה לחוד קאי, והעמדה לא צריך, או העמדה כנגד בית שחיטתו נמי צריך. ועיי"ש שציין לרש"י ס"ו ב', והסיק: "הרי לפירושו לפי המסקנא אהעמדה נמי קאי". ולא זכיתי לעמוד על כוונת דבריו, עיי"ש ברש"י. ברם עצם פירושו ז"ל מפורש בעיטור ה' יוה"כ, הוצ' רמא"י, ק"ה ע"א, ותירץ בה שיטת הפייטנים שאין דבריהם סותרים את מסקנת הבבלי. ולפי פירוש זה אף לדעת הבבלי מוכח ששעיר הנשחט לא עמד בשעת ההגרלה ופניו כלפי קודש, וכשיטת התוספתא. ועיין מה שהאריך בשיח יצחק מ"א ב' (ס"ב ע"ג מן הספר).
ועקם את ראשיהם למערב בשעת ההגרלה, עיין בבלי ל"ו א'.
מאן בספרו The Bible as Read וכו', עמ' ר"י.
ז« עיין לדוגמא ירושלמי שביעית פ״ב רודה, ל״ז־ ע״א (מהו תרמילו וכו'), שבת פ״כ, י״ז סע״ג (כיני מתניתא וכו׳), עירובין פ״י, כ״ו ע״ב: רב אמר בפיתה (צ״ל: בכיחה) וכו', מו״ק פ״א ה״ח, פ׳ ע״ד (כדרכו ממלא וכו׳), ועוד בכ״מ. ועיין מ״ש בח״ה, עמ׳ 1313, סוף הערה 20.
עיין בירושלמי בסוגיין ובמפרשים שם, אבל דברי הירושלמי עדיין לא נתחוורו לי. ועיין בנועם ירושלמי ובס׳ ניר שם.
כ"ה הגירסא בפירוש המיוחס לרב סעדיה דניאל ה', ה'. וכן הגיהו בעלי המלונות מדעתם. ולפנינו בטעות: קונביתא. ובמלא"ש למשנתנו מעתיק בשם הירושלמי: קונקיתא, וכנראה שכן היה לפניו בפירוש לדניאל הנ"ל, עיי"ש. ועיין הפירוש להלן בפנים.
ברור שצ"ל: למפדס, כתיקון החכמים. ובמלא"ש הנ"ל: לַמְפַּרָס.
צורה ארמית של κογχίον.
וכנראה, שאף האומנין שלפנינו יהודים היו.
אפשר שהלחם לא היה מתקפל, עיין בפיה"מ להר"מ כאן ספ"ג.
ל"ג ע"ב מן הספר. אבל עיין להלן שם, ל"ד ע"ב ורע"ג.
עיין לעיל עירובין פ"ה, הע' 26.
עיין במשנתנו סוף עירובין, ירושלמי תרומות פי"א ה"א ובציונים של ר"י ענגיל בגליוני הש"ס לירושלמי שם.
כגירסת ספר מוסר לר"י עקנין, עמ' 40. ועיין גם בהוספות בהוצאת רש"ז שכטר, ע"ג ע"א.
ועיין הגירסא במקבילות בקה"ר רפ"ז ובמדרש שמואל פכ"ג, ו', הוצ' בובר, ל"ה ע"ב. ועיין בכד הקמח לרבינו בחיי סוף אות אבל (א'), הוצ' ר"ח ברייט, י"ד ע"א, ובצפחת השמן שם.
עיין ערוך ערך טרף, ואוה"ג סוכה, עמ' 50, הע' ט.
מכאן ואילך עד "לרבים" בפ"ג, שו' 85, יש בידי קטע מן הגניזה שבביה"מ כאן. והוא לקוי בקצותיו, אבל רובו קיים, וכתבו ברור.
ואף שכתב בה אהרן, עיין ירושלמי פ"ד ה"א, מ"א ע"ג, ובבלי ל"ט בו.
בפי' סדר העבודה שנתפרסם ביאהרבוך הפרנקפורטי ח"ו, עמ' 6.
ירושלמי, מדרשי הלכה ועוד, עיין לעיל פ"א הערה 75.
במכילתין מ"ד א' (שלש פעמים), נ"ו סע"ב (שלש פעמים), אבל עיין דק"ס עמ' 119. ועיין רש"י ג' ב' ד"ה תחלה. וכן מעתיקים כמה מן הראשונים בשם הבבלי. ועיין מ"א ח', י"ז.
ופירשו בירושלמי שהיה קבוע במסמר, ונחשב כחלק מן המחתה, ואינו חוצץ.
כן מעתיקים בתוספות ובתוספ' ישנים מ"ד ב'. ופירושו שהגחלים שוהים במחתה זמן מרובה ומרתיחים את יד המחתה. ועיין גם בסדר העבודה להרא"ש. ולפנינו בירושלמי: שלא תכבה.
במקבילות: מנרתיקו, עיין במנחת יהודה לב"ר שם.
כ"ה בכי"ו, וכן הגיה בח"ד שם מדעתו.
ולא "אחת למעלה ושבע למטה".
שההיכל היה אורכו ארבעים אמה, וקדשי קדשים עשרים אמה, וממילא כשהיו מונחים בעשרים אמה האחרונות של ההיכל, נמצאו בשליש הבית ולפנים.
עיין מ"ש בפירושו ב"אשכולות" ס"ג (ירושלים תשי"ט). עמ' 89.
כלומר מי היו שם שתי פרוכות, עיין בפיה"מ להר"מ למשנתנו שם.
סידור רב סעדיה, עמ' רע"ג.
בר"ח שם: אלא כנגד טפחה של כפרת הוא עביו. וכ"ה בכי"י, עיין דק"ס, עמ' 152, הע' ט'. ובר"מ פ"ג מה' עבודת יום הכיפורים ה"ה: ומזה וכו' בין בדי ארון קרוב לכפורת בטפח. וכן צ"ל גם בארחות חיים ח"א, ק"ח ע"ג ("לכפורת", "הכפורת", במקום "לפרוכת", "הפרוכת").
ועיין רש"י נ"ז א' ד"ה כסדרן, ובזבחים ל"ח א' ד"ה כמנגדנא, ובפסיקתא זוטרתי אחרי, נ"ב ע"ב. ועיין בס' העבודה להרא"ש מ"ש בשם התוספות, ובתשלום אבודרהם, סוף עמ' 56. ועיין בתוספ' ישנים ט"ו א' ד"ה כמנגדנא.
לפי גירסת כי"ב וכ"י אוקספורד, עיין דק"ס, עמ' 153, הע' ב'.
והיינו דברי ר' יהודה להלן בסיפא, כפי' בעל ק"ע.
ולא איכפת לנו אם אומר אחת ושבע, או שבע ואחת, וכמו שפירשו בבבלי: מר כי אתריה ומר כי אתריה.
בתוספות ישנים נ"ז א' (נדפסו על הגליון נ"ח א') כתבו: וצ"ע אם היו בפר ושעיר ע"ז שמונה, או שבע. וכבר תמה עליהם בשיח יצחק שם, קס"ח ע"ג, מן התו"כ הנ"ל, מן הבבלי זבחים מ"ב א', ומנחות ט"ז א', שמפורש שם י"א של פר כהן משיח (כלומר, ז' על הפרוכת, וד', על מזבח הזהב). וכ"ה גם בתוספתא זבחים ספ"ד ומנחות פ"ו ה"י. וכן מפורש בתוספתא זבחים פ"ו ה"ז: טבל והזה שבע פעמים כנגד בית קדשי הקדשים. וכן פסק הר"מ בפ"ה מה' מעשה הקרבנות הי"ג. ועיין גם בס' גבורות ארי, מילואים נ"ז א' ד"ה דחזינהו. וצע"ג. ועיין ר"ח נ"ז סע"ב.
ועיין באיכה זוטא, הוצ' בובר, עמ' 79 ואילך, בה"ג ד"ו, קל"ז ע"ד, ד"ב עמ' 603 ואילך.
ועיין במאמרו המצויין של יוחנן לוי "גורלם של כלי הקודש אחר חורבן הבית השני" בספרו עולמות נפגשים, עמ' 255 ואילך.
ירושלמי כאן פ"ד ה"א, מ"א ע"ג. בבלי ס"ג ב', סוכה ה' א'.
אסתר רבה פ"א, י"ב.
ב"ר פ"י, ז', עיין בשנו"ס בהוצ' תיאודור, עמ' 84. ועיין במנחת יהודה, עמ' 82.
ספרי זוטא ריש בהעלותך, עמ' 255.
פ"ה ה"ו, מ"ב ע"ד. והפירוש הנכון הוא במרכבת המשנה פ"ד מה' עבודת יוה"כ ה"ב.
וכ"ה ("לפניו באלכסון") גם בבבלי בכי"י ובראשונים, עיין דק"ס, עמ' 164, הע' ק'.
ועיין בפי' הראב"ד לתו"כ אחרי, פ"א ע"ד.
ואשר לנוסח כי"ע הרי כבר הראינו בכ"מ שהוא תכופות "מתוקן" ע"פ המקבילות, ובכגון דא אין להתחשב בו הרבה.
סדר החכמים וכו', הוצ' נויבאוער ח"א, עמ' 68.
ועיין גם בלשון תשלום אבודרהם, סוף עמ' 59.
ואף שם נטה לפרש שבחטאות הפנימיות של יוה"כ אם שינה את הסדר במתן קרנות לא כיפר. אבל הרי אין לפרש כן בפסק הר"מ שהבאנו בפנים שכלל את כל החטאות בהלכה אחת. ועיין מ"ש להלן, שו' 33–34, ד"ה ובכי"ל כאן.
שהרי הוא מדגיש שם "שהיא עבודת חוץ".
עיין מ"ש להלן שו' 19–22. ד"ה נמצאנו.
כגון אם נתן מדם אילו ואיל העם רק מתנה אחת, וכדומה.
בתוספתא כאן בכל הנוסחאות (חוץ מן הפיסקא שברמב"ן) וכן בירושלמי: במה דברים אמורים, וכ"ה גם בבבלי בכ"י ב' (לפי דק"ס, עמ' 167, הע' ת') ובר"ח שם. ולפי ר' יוחנן (עירובין פ"ב א', סנהדרין כ"ה א') "במה לחלוק" (אפילו במשנתנו), ולפ"ז חולק ר' יהודה על הת"ק, עיין מ"ש להלן בפנים, ד"ה נמצאנו.
וכן מוכרח מסוגיית הבבלי מ' א', אלא שהגר"א מחק שם את הגירסא בבבלי ע"פ שיטת הר"מ רפ"ה מה' עבודת יוה"כ.
וכל דברי הרמב"ן נעתקו אצל מהר"מ ניגרין לפי עבודת ישראל, רי"א ע"ב ואילך, כגירסא שלפנינו בערך.
וכ"ה ("אימתי") גם אצל מהר"מ ניגרין הנ"ל. ועיין לעיל הע' 12.
עיין לעיל שם ברמב"ן ובריטב"א מ' א'. ועיין בבלי ל"ב א', ע"א א', ירושלמי פ"ז ה"ב, מ"ד ע"ב, ורש"י ל"ה ב' ד"ה עבודת יחיד.
ובגבורות ארי, מלואים, ס' א' ד"ה ת"ר כתב: אבל אין לפרש דתלתא תנאי נינהו, ות"ק תנא בפני עצמו הוא, ואפילו בדברים הנעשים בבגדי זהב בחוץ נמי ס"ל דסדרן מעכב ופליג אתרווייהו, דא"כ הו"ל לפרש טעמא דת"ק נמי כדמפרש טעמא דר' יהודה ור' נחמיה. בדם דיוק זה אינו מספיק להוציא מדברים המפורשים בתוספתא ובירושלמי. ובבבלי לא פירשו את דברי הת"ק משום שהוא השווה את מדותיו בעבודות יוה"כ, וחוקה כתיב בו, וכן עבודות היום סדרן מעכב. ועיין היטב בפי' רבינו יהונתן שהבאנו בפנים.
עיין דק"ס, אבל גם לפני המיוחס להר"ש תו"כ שם, ס"ט ע"ב, כלפנינו.
והמגיה תיקן בגליון כי"ל כלפנינו בירושלמי, עיין להלן בפנים ד"ה אבל.
עיין בבלי זבחים נ"ח א' ואילך, כאן נ"ט א' ובתוספות שם מ"ו א' ד"ה אבל.
בבבלי נ"ט א': ר' יוסי אומר בצד דרומי הוא נותן וכו', סבר פיתחא בדרום קאי (פירש"י: פתחא דהיכל בדרומו של מזבח קאי), וכו', היכא דגמרן מתנות דקרנות התם יהיב על גגו. ומכאן שהתנא הסובר שנותן בצד דרומי סמוך למזרח הוא ר' יוסי שלנו.
בנוסחאות שלנו. וכ"ה בפסיקתא זוטרתי, בילקוט רמז תקע"ב ובמדרש הגדול, עמ' 417.
כגי' כי"ל, עיין מ"ש לעיל בפנים, שו' 33–34, ד"ה ובכי"ל כאן.
כלומר, ר"ע סובר הואיל וכיפר בכל המתנות כילה, שהרי שפיכת היסוד לא נזכרה כלל בפרשה זו, ור' יהודה דורש שאם כילה את כל המתנות כיפר, ושפיכת היסוד אינה בכלל מתנות. עיין בר"ח כאן וברש"י זבחים נ"ב ב' ובשטמ"ק שם, אות כ"א. ושניהם סוברים שאין השיריים מעכבים. ועיין בירושלמי שהעתקנו להלן בסמוך ד"ה ורבינו אליקים.
כ"ה בגוף כי"ל, ותיקן המגיה: מן השיריים, ומחק את המלה "מעכבין". והנכון כגי' גוף כי"ל, ופירושו: וכי לשיטת ר' יהושע בן לוי סוברין שניהם שהשיריים מעכבין ?
אבל עיין גי' קג"נ, ומ"ש להלן בפנים סד"ה איברא.
כמו שפירשו כל המפרשים (חוץ מרבינו אליקים הנ"ל) גם בבבלי, וכפי שמוכרח מן התוספתא כאן, אלא שבירושלמי, כנראה, לא ידעו תוספתא זו, שהרי רצו לומר מתחילה, שהשיריים מעכבים לשני התנאים, עיין בירושלמי שהעתקנו בפנים לעיל בסמוך, ד"ה ורבינו אליקים, ובהע' 26 שם. אבל אפשר שתמהו שם מן התוספתא כאן שלא הזכירוה, כרגיל בירושלמי.
ורומז למשנת זבחים רפ"ה ומנחות פ"ג סמ"ו, ומוסיף גם שיירי הדם, ובכולן מתנה אחת מהן מעכבת.
כלומר, להזיות שנשנו במשניות הנ"ל.
להלן, שו' 50–51, ושבועות פ"א סה"א, ירושלמי שם פ"א ה"א, ל"ג ע"א, ובבלי שם י"ב ב'.
והיה לפניו חילוק הפרקים בבכי"ע.
כלומר, ואפילו לר' שמעון הסובר (בבלי מ' א' ס"ג ב' ומקבילות) שאם מת המשתלח מביא אחר שלא בהגרלה, הוא דווקא בשלא שחט עדיין את השעיר הפנימי, ובעלי חיים אינם נדחים, אבל אם כבר שחטו, אף לר' שמעון שופך את הדם ומביא שנים אחרים ומגריל עליהם, עיין רש"י זבחים ל"ד ב' ד"ה בכוס.
ועיין ר"מ פ"ג מה' עבודת יוה"כ ה"ג ובאו"ש שם.
כבנוסחאות שלפנינו, והיא מהדורא בתרא, כפי שמעיד הר"א בן הר"מ שהזכרנו בפנים: זה הוא נוסח פירושו במסכת שבועות בכתב ידו. ובפיה"מ להר"מ הוצ' ר"מ גאטטליעב היא מהדורא קמא, ועיי"ש עמ' 59.
וכע"ז גם בבבלי להלן שם י"ג ב', עיין מ"ש להלן בסוף מכילתין.
והאימורים אינם מעכבים לכולי עלמא, אם נאבדו אחרי זריקת הדם.
להוציא מן "לפי פשוטו לשלח אותו חי אל העזים אשר במדבר, כמו שמצינו בציפרי מצורע וכו'" (רשב"ם ויקרא ט"ז, י' ופענה רזא שם).
צ"ל: דר' שמעון, כמו שהגיהו בנועם ירושלמי שם ובמרכבת המשנה שהזכרנו בפנים. ולפנינו נסתרסה הגירסא.
דר' יהודה, עיין לעיל הע' 39.
פשיטא שאין מכאן ראייה גמורה, ואפשר שהוא הדין בברח, והעיקר הוא שהוידוי מעכב לדעת ר"ש, אבל לר' יהודה, מכיון שאין הוידוי מעכב אף בברח הדין כן ונתכפרו, כדברי רש"י. ועיין בהמשך הירושלמי, והפירוש הנכון הוא בנועם ירושלמי שם, ס"ח א'. ועיין בפי' הר"ח מ' ב' שגרס כגי' שהביא רש"י בשם "ואני שמעתי", ועיי"ש בפירושו.
עיין במרכבת המשנה פ"ה מה' עבודת יוה"כ הי"ט שהזכרנו בפנים ובגבורות ארי ס"ו ב' ד"ה עתי אפי' בשבת.
ועיין מ"ש בעיטור בכורים כאן ד"ה כך, ומ"ש לעיל פ"ב, הע' 15.
נ"ל שצ"ל: גופ', גופה=גפה, גדר.
כלומר ככבש של פרה שהיה שופע ועולה למעלה, והיו לו זיזין וכתלין מיכן ומיכן, כמפורש בירושלמי שקלים פ"ד סה"ג, מ"ה ע"א. ופשיטא שבכבש שלנו לא היה צורך בזיזין ובכתלין, אבל הכבש עצמו היה הולך ועולה ככבש של פרה.
ואין כאן במלה "טול" אלא חיזוק הפעולה, עיין מ"ש לעיל ח"א, עמ' 62, ולעיל שבת פט"ז, שו' 16, ד"ה נוטל.
ונמחק "תשע", ובין השורות הושלם: עשר.
וכ"ה גם לפני רבינו חננאל ובתשלום אבודרהם, עמ' 61.
ובשני המיל הראשונים מירושלים לא היתה סוכה כלל, וליוו אותו אנשי ירושלים שני מיל ע"י עירוב, עיין מ"ש לעיל. ואפשר שהתנאים שחולקים על ר' מאיר ומשנתנו סוברים שלא ליוו אותו כלל מירושלים, במקום הישוב, עיין מ"ש לעיל בפנים.
ועיין בילקוט ראובני אחרי מות שמביא מדרש זה בשם "תקונים פ' זו", וכנראה שצ"ל: חזקוני פ' זו.
ועיין אהלות פט"ו מ"ט, עירובין פ"א מ"ז ובירושלמי ובבבלי שם, ואינו עניין לכאן.
לפי תני לוי בזבחים ק"ד ב' הנ"ל נשרפו שם גם הפרים שאירע בהם פסול ביציאתם. [תיקונים והשלמות: כל ההערה הקצרה צריכה מחיקה. ושמא מקומה בדיוק שתי שורות למטה, וכתבתי ״גם״ הפרים וכו׳ ברמז למ״ש לעיל, עמ׳ 531.]
עיין בפיה"מ להר"מ פרה פ"ג מ"ח, עמ' 192, שציין לביצה ל"ג ב': הוה מפשח ויהיב לן אלואתא אלואתא. ופירושו שוכות של עצים, עיין הערת מהרי"ן אפשטין לפיה"ג טהרות, עמ' 104, הע' 29, שציין שכ"ה בסורית: אילתא (כגירסת ד כאן), שוכת עצים גדולה.
עיין מ"ש להלן מגילה פ"ג, שו' 20, ד"ה והנה רבינו.
עיין דק"ס, עמ' 195, הע' ד', ומה שהביא שם מפי' ר"י נחמיאש כ"י (הפירוש נתפרסם אח"כ ביאהרבוך הפרנקפורטי ח"ו, עיי"ש עמ' 13). ועיין בס' עבודת ישראל, ר"ח ע"ב ואילך.
וכן מעתיקים כמה מן הראשונים, עיין באהצו"י כאן, עמ' 79.
בס' השנתי של צינצינטי ח"ב, עמ' 310. ועיי"ש בעמ' 307, 309, 320, ועיי"ש עמ' 302, ועמ' 314.
ס' השנתי הנ"ל, עמ' 307, 308, ריש עמ' 310, ובצופה האנגלי סדרא ישנה ח"י, עמ' 657, 659.
עיין בקטעים בשנתון הנ"ל, עמ' 294, 295, 323, ובקטעים שפרסם ר"ש אסף בסה"י לכבוד דינבורג, עמ' 124.
ועיין במשיב נפש למאירי, עמ' 570, והשוה הלשון אצל מהר"מ ניגרין שהביא בעבודת ישראל, ר"ט ע"ב, ובהערה לתשלום אבודרהם, עמ' 64, הע' 3.
עיין בחידושי אגדות למהרש"א ע' א' ומ"ש עליו בהגהות הרש"ש. ועיין במאירי בסוגיין (ס"ב ע"ב מן הספר). ולפי גירסת התוספתא משמע באמת שהספרים היו בידיהם, ולא שהביאום אח"כ מבתיהם.
וצ"ל: קרבנות הן.
כ"ה גירסת הבבלי במשנתנו, וכ"ה בכי"מ, בכ"י ב' ובמשנה כ"י פרמה ועוד, וכן מוכרח מסוגיית הבבלי, עיין בתוספות ע' א' ד"ה ושעיר ובתוספ' ישנים שעל הגליון ע' ב' ד"ה ה"ג.
אבל פר העולה ושבעה כבשים ושעיר הנעשה בחוץ עם תמיד של בין הערבים. ונתקשו לשיטה זו למה נקט את פר העולה לפני שבעה כבשים שלא כסדר הכתובים, עיי"ש.
כגירסת המשנה שבירושלמי, כי"ל, הוצ' לו, קויפמן, סדר מועד על קלף שבביה"מ כאן ועוד.
ודורש את הפסוק "מלבד חטאת הכפורים" לדרשא אחרינא, עיין בבלי ע' ב' ובתוספ' ישנים שם ד"ה שנאמר ושעיר. ועיין בתוספות שם סד"ה ואח"כ (הראשון).
והרוק שלו מטמא, עיין טהרות פ"י מ"ו, להלן נדה פ"ג ח"ג ועוד בכ"מ. ובמחז"ו, עמ' 538: וכגון יוסף בן אילם שנתזה צינורא של עם הארץ על בגדו בפ"ק דיומא (י"ב ב'). ופירש בו "פסול" צינורא של ע"ה.
עיין במאמרו של ר"ג אלון בתרביץ ש"ח, עמ' 137 ואילך. וצדק במסקנתו שטומאת גוים נתאששה ונתאשרה בגזירות י"ח דבר, אבל היתה קיימת למעשה מאות שנים לפני כן.
συνέβη ἀρχιερατεῦσαί.
כ"ה א', ומבואר שם שכוונת משנת יבמות רפי"ב: באנפיליא חליצתה פסולה, פירושה שאינה חליצה כלל, ואינה פוסלת לא לאחים ולא לכהונה משום שאנפיליא אינו מנעל כלל.
כחילוק הפרקים שלפנינו.
ומשמע מדבריו שאסור לצאת באנפיליא של בגד לר"ה משום מראית העין גרידא, מפני שיש לו צורת מנעל, ובצינעא לא חששו. וכן הבינו את דברי הר"י מיגש ברא"ש ובר"ן כאן שהבאנו להלן בפנים. ובמשיב נפש למאירי, עמ' 489, לא הביא כלל את טעמו של הר"י מיגש.
כחילוק הפדקים שלפנינו, ועיין להלן, הע' 33.
עיין בארחות חיים ח"א, ה' יוה"כ סי' כ"ב, ק"ה רע"ג, מ"ש בשם הרמב"ן.
ועיין במחז"ו, עמ' 377, ובהע' ע' שם, ומ"ש להלן.
ושם מסיים: "אבל כל מנעל וסנדל, וכל מין עור ומין של עץ אסור", כלומר, אפילו במקום כאב, משום שיש לו צורת סנדל, או מנעל. וכנראה שאף הוא אוסר באנפיליא של בגד, משום שיש לו צורת מנעל, ודרכם לילך בו, ולא יצא מכלל יחף, דמידי מנעל כתיב בתורה. ומה שהתירו בבבלי יבמות לטייל באנפיליא בתוך ביתו, הוא ללכת לבית המים, או לאשפה שבבבית, ומחמת טינוף אתינן עלה, כפירוש הרשב"א, וכפי שהוכיח מן התוספתא להלן, עיין מש"ש, שו' 23–24, ד"ה וברשב"א. ומוטב לו ללבוש בבית אנפיליאות שהם נעלי לבד ונועלים אותם בחוץ מחמת קור, כדי לעשות היכר שאינו עושה כן אלא כדי להגן על רגליו מן הטינוף. ואפשר שבזה מתבארת המחלוקת בין המקורות, והתוספתא כאן היא ברייתא בבלית (כמו שמצוי בתוספתא), ובא"י לא היו רגילים כלל לצאת באנפיליאות, ומשום הכי לא יצא מכלל יחף כשנועל אותן ביוה"כ. ובר"מ פ"ג מה' שביתת עשור ה"ז: וכורך אדם בגד על רגליו ויוצא בו, שהרי קושי הארץ מגיע לרגליו, ומרגיש שהוא יחף. ועיין בצפנת פענח שם.
ועיין בשו"ת מהר"י ווייל סוף סי' קצ"ב ומה שנתקשה בו הגר"י ענגיל בגליוני הש"ס כאן ע"ח ב'. ובאמת דברי הר"י ווייל הם דברי הראב"ן והראבי"ה. ואף הוא לא גרס "אלא" בתלמוד.
וכן בנעילת הסנדל ביוה"כ, ובאותו יום עדיין חם בארצות הדרום, והילדים מעדיפים ללכת יחף. ועיין בתוספות ישנים ובר"ן בריש פירקין, והם דייקו מה שדייקו לפי פירושם בגמרא. ועיין מ"ש להלן בפנים.
כלומר, מחמת עצמן, ולא מחמת היום. ועיין בתוספות שבת י"ב ב' ד"ה ר"נ ובמקבילות. ועיין במאירי עירובין מ' ב', וקרוב לוודאי שהעתיק שם את הדברים מס' הישר לר"ת, והוא לא הזכיר כלל לא "אפשר" ולא "אי אפשר", אלא: "שלא אמרו אלא באסורין", ולא יותר.
עיין רש"י ע"ח ב' ד"ה אינשי שאינו מחלק, כפי שהרגיש ר' משה השואל מר"ת.
ובזה אין משום מאכיל, אם אינו אומר לו כלום, כמפורש ברשב"א יבמות קי"ד א': דמעמידין אותו סמוך לנבילה, כדי שישלח ידו ויאכל.
במחז"ו, עמ' 356: ופירשו לן ליתביה לינוקא וליבריך ינוקא, אי אפשר לומר כן וכו'. ונראה שהמפרש סובר כרב צדוק גאון (תשה"ג אסף ח"א סי' ל"ט, מדעי היהדות ח"ב, עמ' 60) שרמז לו הרי"ץ גיאת בח"א, עמ' ח', שהמברך צריך שיטעום הוא ולא אחר, ואם טעם אחר היא ברכה לבטלה. אבל מתוך דברי בה"ג שהזכרנו בפנים מוכח שרצונו לומר שהאב מקדש והקטן טועם, עיי"ש.
והוסיף מעצמו: אבל מחנכין אותן לשעות, ותרי חינוכי הוו.
כגי' כי"י וראשונים, עיין דק"ס. ולפנינו: בבית המדרש, ופירושו שמימיו לא אמר בבית המדרש הגיע עת לעמוד.
כ"ה בששה כת"י, עיין בשנו"ס של היגר, וכן מוכרח מהמשך העניין: ואחר כך סובלו וכו', כלומר, נושאו, ואין נושאין קטן בן שתים עשרה.
עיין מ"ש הרד"צ הופמן ביאהרבוך הפרנקפורטי ח"ז, עמ' 308.
"וכגרעינתה" הוא פירוש ל"כמוה" שלא נטעה לחשוב שהשיעור הוא בלי הגרעין.
כ"ה בר"ח ובמ"מ פ"ב מה' שביתת עשור ה"ו, וכן פסק הר"מ שם. ולפנינו בגמרא: עלי קנים.
ועיין במלא"ש למשנתנו (בהגה"ה) ובהערה לס' העתים, עמ' 189, הע' ס"א, ובס' האורה סוף עמ' 110.
וכמו שאמרו בירושלמי דמאי פ"ג ה"א, כ"ג ע"ב: טבל בעון מיתה שביעית בלא תעשה. ובפי' הרש"ס שם, מ"ב ע"ב, פירש שהיא רבותא, שאפילו לר' עקיבא שאמר ספיחים אסורים מן התורה, אינם אלא בלא תעשה, עיי"ש עוד פירוש.
ולשיטת רש"י כאן מדברים בשביעית אחר הבעור שאינה אלא בעשה, מה שאין כן נבילה שהיא בלאו. ובתוספ' רי"ד פ"ג א' ד"ה מאכילין פירש בפירות שבאו מן השמור, או שנזרעו באיסור. ונראה שאפילו אם נניח שיש איסור דאורייתא בפירות שנזרעו באיסור (לאו דלא תאכל כל תועבה, עיין בפרישה טחו"מ סי' קמ"א אות י"ג) לשיטת כמה מן הראשונים (עיין מ"ש לעיל ח"ב, ריש עמ' 248. ומ"ש בשם הראב"ד אצל כפו"פ, כ"ה בתמים דעים סי' רמ"ב, ס"ח ע"א), מ"מ יאכילוהו שביעית ולא נבילה שנפשו של אדם קצה בה, עיין מ"ש להלן בפנים.
ועיין בקהלת רבה פ"א, ט', הוצ' ראם ד' רע"ד, ובחידושי הרש"ש שם אות א'.
עיין בראשונים שצוינו לעיל שבת פט"ו, שו' 69 ד"ה ומן הלשון.
בשו"ת הרא"ש כלל כ"ו סי' ח': ואני שמעתי טעם אחר, שאם ידע החולה שיאכילוהו דבר איסור, נפשו קצה בו, וימנע מלאכול ויסתכן בעצמו. ועיין גם ברא"ש כאן פ"ח סי' י"ד, ברבינו ירוחם, אדם, נתיב י"ב ח"ט, ובשלטה"ג כאן פ"ח. וכן היתה דעת הרב השואל בשו"ת הרשב"א ח"א סי' תרפ"ט, לפי דברי הרשב"א בתשובתו שם.
ואין הבדל אם האשה טמאה, או טהורה. ובמיוחס לרש"י אבות פ"ה מ"ה: לא הפילה אשה מריח בשר הקדש וכו', שאילו הריחה בהן ובאת לטעום מהן אין שומעין לה להאכילה בשר קדש. והדברים תמוהים מאד, עיין בגליון במשניות שם בהוצ' ראם. ועיין מ"ש בתוספות יוה"כ להרמב"ח כאן פ"ב א' ד"ה עוברה. וברלב"ג ש"א כ"ה, ח' (לפסוק: כי אם לחם קדש יש אם נשמרו הנערים אך מאשה) כתב: והתיר הכתוב אכילתה לזרים, ולא אכילתה בטומאה, כי הזרות יתכן שיותר מפני פקוח נפש וכו', ואולם הטומאה אין ראוי שתדחה וכו'. וכבר העיר עליו בפרשת דרכים דרוש י"ט: ודבר זה ישתקע ולא יאמר שלא מצינו שום איסור שאינו נדחה מפני הסכנה, עיי"ש. ואפשר שלשון המפרש באבות הטעתה את הרלב"ג. ועיין היטב לעיל, עמ' 736, שו' 61–62.
עיין פסחים פ"ז מ"ב.
ואין הבדל בין מנעל וסנדל, עיין בתוספות ישנים בריש פ"ח, ועיין בלשון הברייתא שבבבלי שהבאנו להלן בסמוך בפנים.
עיין לעיל הע' 5.
כ"ה בכי"י, בר"ח, אצל הגאוגים והראשונים, עיין דק"ס, עמ' 244, הע' ק'.
עיין לעיל שם ברשב"א שפירש בתוך הבית וממטה למטה לישנא מעליא נקט, והכוונה לבית המים, או למקום מטונף, ואפשר שרבינו פירוש "טיול" שלפנינו ע"פ לשון המדרשות, עיין ב"ר פ"י, ז', עמ' 81, וי"ר פכ"ב, ד', הוצ' ר"מ מרגליות, סוף עמ' תק"ה ובמקבילות. ועיין מ"ש על טיול בבית לעיל שבת פ"ג, הע' 9.
עיין מכילתא דרשב"י, הוצ' הרד"צ הופמן, ריש עמ' 107, ומדרש הגדול שמות, הוצ' הר"מ מרגליות, עמ' ת"ח.
עיין מ"ש עליה בקרית ספר שי"ג, עמ' 110 ואילך.
וכתב בח"ד: "והא דקתני בכריתות ומיתות ב"ד מזיד, היינו לומר דאילו שוגג קרבן מכפר מיד בזמן הבית, ולאחר החורבן תשובה מהניא כמו קרבן, וכי היכי דקרבן מכפר לאלתר, תשובה נמי מכפרת לאלתר". ולא ידעתי מה יעשה רבינו ז"ל באותן מיתות ב"ד שאין בהן קרבן, עיין תו"כ חובה פ"א ה"ב וה"ג, ט"ז ע"א, ותוספות כתובות ל"ז ב' ד"ה מיתות קלות. ולפיכך נראה ששוגג בכריתות ובמיתות ב"ד הוא פחות דרגא אחת, ודינו כמזיד בלאו (כמו שחילק הר"מ בפיה"מ שהבאנו בפנים ששוגג בלאו דינו כמזיד בעשה) ותשובה ויוה"כ מכפרין, וכן יוצא מן המקורות שהבאנו שאף בשוגג בכריתות ובמיתות ב"ד אין תשובה מכפרת מיד אלא בצרוף יוה"כ. ועיין מ"ש בגבורות ארי פ"ה ב' ד"ה חטאת. ונעלמו מהם לרגע דברי הר"מ בפיה"מ פ"ח מ"ה שכתב דדוקא שגג בלאו תשובה מכפרת מיד, אבל שגג בכריתות הקרבן מכפר עם התשובה, והוא מסיים שם: וכל זה אם עבר ברצונו, אבל באונס הוא פטור, וא"כ דווקא באונס, אבל בשוגג צריך "כפרה", והיא תשובה ויוה"כ, כמו שכתבנו.
עיין בגבורות ארי פ"ה ב' ד"ה מיתה ויוה"כ.
כגירסת כי"ר הוצ' הר"א פינקלשטין, עמ' ק"כ, מדרש הגדול, רבינו הלל מוירונא ועוד, עיין מ"ש בדברים רבה שהוצאתי לאור, עמ' 45, הע' 12.
במדרש ל"ב מדות הוצ' ענעלאו, עמ' 55, ובמדרש תימני שהוציא רב"מ לוין כבר "תיקנו" את הגירסא, עיין מ"ש במחברתי שקיעין, עמ' 66.
בירושלמי פיאה פ"א ה"א, ט"ז ע"ב: ומת ביסורין. וכן מעתיקים הראשונים, עיין אהצו"י שם, עמ' 15. ויש להוסיף גם פירוש הר"י נחמיאש לאבות, כ"ט ע"א.
ועיין בתוספות שבועות י"ג א' ד"ה בעומד ומ"ש בתוספות יוה"כ להרמב"ח כאן פ"ה ב' ד"ה פיסקא.
וכן צ"ל בירושלמי שבועות פ"א ה"ט, ל"ג ע"ב: ר' חייה בשם ר' יוחנן [מודה רבי שאין] יום הכפורים וכו', ונשמט שם המוסגר בט"ס.
אבל מן הרישא אין ראייה, ואפשר לפרשה שמיתה ויוה"כ מכפרין על הכל, ואפילו על החמורות ביותר.
כלומר, שמיתה לבדה אינה מכפרת בשום מקום. תדע לך שהוא כן שלא שנו במשנתנו אלא: אחטא ואשוב וכו', אחטא ויוה"כ מכפר. אבל באבות דר"ן נו"א פ"מ, ס' ע"ב: האומר אחטא ואשוב וכו', אחטא ויוה"כ מכפר וכו', אחטא ויום המיתה ממרק וכו', והכוונה לעברות שתשובה גרידא מכפרת עליהן, ויום המיתה כתשובה, וכדעת רבי.
כאן פ"ה ב', פ"ו א', שבועות י"ג א' כריתות ז' א'. והברייתא שלנו בשיטת ר' יהודה לא היתה ידועה להם כלל, עיי"ש בשבועות.
ולפי שיטת הירושלמי אין מי שסובר שיוה"כ מכפר בלא תשובה. ועיין בתו"כ אמור רפי"ד, ק"ב ע"א, בבלי שבועות י"ג א' וכריתות ז' א'. והירושלמי יפרש את הברייתא "לא קראו מקרא קודש ולא נתענה בו ועשה בו מלאכה וכו' " או או קתני, כלומר, לא קראו מקרא קודש אבל נתענה בו משום סיבה אחרת (שלא היה לו מה לוכל ולשתות, או שמת לו מת ונצטער עליו) או שלא עשה מלאכה מחמת עצלות, או שקראו מקרא קודש ולא נתענה בו ואכל ועשה מלאכה וכו', מ"מ יוה"כ מכפר, אם עשה אח"כ תשובה, עיין בתוספות שבועות י"ג א' ד"ה לא וד"ה ת"ל. ועיין בפרקי דר"א פמ"ו ובבאור הרד"ל שם, אות מ"ט.
והוא ממדרש תהלים שאינו לפנינו, עיין בילקוט המכירי שהעתקנו לעיל, הע' 54. ועיין רש"י משלי כ"ו כ"ו, ופי' ר"י נחמיאש שם, עמ' 154.
בגליוני הש"ס לר"י ענגיל פ"ו ב' הביא את דברי בה"ג, והוסיף: נראה כוונתו שמצוה לפרסמם בשבת ברבים באסיפת הציבור בביה"כ, דוגמת הך דכתובות ס"ג ב'. ועיין מ"ש להלן בפנים.
כאן נזכר רק פעם אחת "אחטא ואשוב". וכ"ה בפסיקתא חדתא ליוה"כ (ביה"מ של יעללינעק ח"ו, עמ' 70), ובברייתא של כ"ד דברים המעכבים את התשובה (לפי הרי"ף כאן פ"ח סי' תתקפ"ב, הר"מ רפ"ד מה' תשובה, דרשת הראב"ד לר"ה, עמ' כ"ח, הרוקח ה' תשובה סי' כ"ח, שערי תשובה לרבינו יונה סח"א, הרא"ש פ"ח סי' י"ח, מאירי פ"ז א' ובחיבור התשובה, עמ' 76) וכן בסדר אליהו רבה פ"ו, ד"ו י"ב ע"א. אבל בברייתא הנ"ל במחז"ו, עמ' 724 (עיין במבואו של רמא"ש לנספחים לסדר אליהו זוטא, עמ' 7) ובס' אליהו רבה הנ"ל, הוצ' רמא"ש פ"ז, עמ' 38: האומר אחטא ואשוב אחטא ואשוב. ועיין מה שדייקו מכאן בבבלי פ"ז א', בתוספות יוה"כ לרמב"ח ובהגהות יעבץ שם, במעשה רוקח ובעבודת המלך על הר"מ רפ"ד מה' תשובה.
במדרש תהלים פל"ב, ב', הוצ' בובר, עמ' 242: אשרי אדם לא יחשוב ה' לו עון ואין ברוחו רמיה. אמר ר' יוסי בר' יהודה שאם עשה אדם תשובה שלימה שלבו עקור עליו הקב"ה מוחל לו. והכוונה שאם אין ברוחו רמיה (היה חוטא והולך לפי תומו) ושב, לא יחשוב ה' לו עון. אלא שבמדרש הגירסא ר' יוסי בר' יהודה כגירסת התוספתא והבבלי כאן.
מתוך דברי הברייתא כאן שעד שלש פעמים מוחלין לו, אעפ"י שאמר אחטא ואשוב, מוכח שאין כאן הכוונה שאמר אחטא ותשובה מכפרת, אלא בשעה שחטא אמר אטעם טעם חטא, ושוב לא אעשה כן לעולם, ולמעשה יש כאן אחרי החטא תשובה גמורה, אלא שלא נתאפק ושוב חטא ואמר זו היא הפעם האחרונה וכו', אבל ביותר מכאן חזקתו שישוב ויחטא, ואין כאן תשובה כלל עד שימנע מן החטא כשיבוא לידו.
מתוך הלשון משמע שבמזיד עסיקינן, ושמא הכוונה לנזיד שיטמא במזיד, או שיחטא בשבועת העדות במזיד, וכן יחטא בשבועת הפקדון ובשפחה חרופה ויביא אשם.
בלקוטי הרמב"ן שצוינו בפנים מביא בשם רש"י: עם חשיכה. ערבית משקדש היום.
במשיב נפש למאירי, עמ' 400: והלכה כחכמים.
ועיין דק"ס, עמ' 308, הע' ת', ובמעשה דוקח פ"ב מה' תשובה ה"ז.
ועיין מ"ש בישועות יעקב או"ח סי' תר"ז, אות א', ומ"ש אדמו"ר מליובביטש בשו"ע שלו שם ס"ק ב'.
אין דרכם של הראשונים בני זמנם של הראבי"ה להעתיק מן התוספתא בלי ציון המקור. וכנראה שרבינו שאב מן הר"ח שנהג כן (עיין מ"ש במבוא לתס"ר ה"ב, עמ' 13), אלא שלפנינו בר"ח ליתא.
כפי שהבין לנכון בהגהות הרש"ש במקומו. ובב"י טאו"ח סי' תר"ז העיר: וכתב שם רש"י גרסינן בתוספתא אינו חותם מקדש ישראל אלא האל הסולחן וחכ"א וכו'. וכנראה שהבין שרש"י הביא כ"ז מלשון התוספתא. ועיין במהרש"א במקומו.
בסידור רב סעדיה, עמ' ר"ס: ויש שמים לה חתימה ב' אתה ה' האל הסלחן, וזאת טעות מפני שאין זה מקום ברכה. ועיין בהערות שם. ועיין בשלטה"ג סוף יומא, אות ב'.
וכן הגיה הגר"א מדעתו.
ברוקח ה' ערב יוה"כ סי' רי"ד: מצות ווידוי ערב יום הכיפורים עם חשיכה וכו' תבא לפניך תפילתינו וכו' עד ומוחלן לשבטי ישורון, ומסיים האל הסולחן, וכן משמע בירושלמי. ואפשר שכן היה לפניו בירושלמי כאן ספ"ח: כיצד הוא מתוודה ר' ברכיה וכו', והכוונה לווידוי של ערב יוה"כ, כמפורש בוי"ר פ"ג, ג', הוצ' ר"מ מרגליות, עמ' ס"א. ברם הרוקח בעצמו מביא (בסי' י"ח) את הירושלמי, ומסיים את ההבאה: ותמחול ותסלח לכל חטאתינו.
כ"ה בירושלמי סנהדרין שבועות, והוא הסיגנון הרגיל בירושלמי, עיין מ"ש בירושלמי כפשוטו, עמ' 368 ועמ' 374. וביומא פעם אחת "כל שהוא".
כ"ה בסנהדרין ובשבועות. וביומא בטעות: מרד.
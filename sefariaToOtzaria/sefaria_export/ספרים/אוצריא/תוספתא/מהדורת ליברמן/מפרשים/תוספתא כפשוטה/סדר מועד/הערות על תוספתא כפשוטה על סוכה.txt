וכן לא נזכר בירושלמי כלל שבהדלה עליה גפן וסיכך על גבי הגפן, והסכך מרובה על הענפים צריך חבטה. וברי"ץ גיאת שהבאנו לעיל בפנים העתיק רק את ההלכה של סיכך ע"ג מיטה והשמיט את ההלכה של סיכך על גבי אילן. ואפשר שהשמיט בכוונה, משום שלדעתו בכגון דא צריך חבטה, כשיטת הבבלי, עיי"ש ברי"ץ גיאת סוף עמ' פ"א.
ואעפ"י שלשיטת בעל העיטור עצמו אין מעמידין בדבר המקבל טומאה (עיי"ש פ' ע"ג), הברייתא שלנו יכולה להתקיים כת"ק בפ"ב מ"ב, או כשיטת בני א"י לכ"ע, או בהעמיד ע"ג יתידות כבבלי כ"א סע"ב, והרבותא היא שמעי המטה שלמטה אינם פוסלים.
לפי הראבי"ה ח"ב סי' תרי"א, עמ' 348–349, ואו"ז ח"ב ה' סוכה סי' רפ"ה, ס"ה ע"ב-ע"ג.
שהרי לדבריהם סתם סוכת רועים וכו' כשרה, אלא אם כן מוכח מתוכה שאינה עשויה כהלכתה.
כדברי ר"ת וריב"א שהביאו הראשונים הנ"ל.
עיין רש"י ל"א א' ד"ה אבל גזל ובתוספות שם ד"ה אבל.
עיין פרה פ"ג מ"ט ובתוספות עירובין נ"ח א' ד"ה בחבל.
שלא כרש"י שם ע"ו א', קנ"ה א', והר"ח ע"ו א'.
עיין מ"ש לעיל ח"ב, עמ' 690.
אם לא ייחדו למאכל אדם, עיין ר"מ רפ"א מה' טומאת אוכלין, שם פ"א ה"ט. ועיין מע"ש פ"ב מ"ג ובמפרשים שם, ובשנות אליהו שבת ספ"ז (שהזכרנוהו בפנים).
המלה "פסולה" היא באשגרה מלהלן שם ה"ז, נ"ב רע"ג.
ועיין בשרידי שאילתות שפרסם מהרי"ן הנ"ל בתרביץ ש"ו ס"ד, עמ' 485, ובהע' 15 שם חזר בו מפירושו. ברם עדיין פירושו הראשון מחוור יותר.
לפי גירסת הרי"ף וכמה מן הראשונים, עיין דק"ס, עמ' 32, הע' ש'.
עיין מ"ש לעיל ח"ב, עמ' 701, ועיין במשנת תרומות פ"ט מ"א, בירושלמי סוף מעשרות ועוד.
כלומר הוי"ו של "ודוקרנים" הוא וי"ו הפירוש, עיין מה שהאריך בזה מהרי"ן אפשטין במבוא לנוה"מ, עמ' 1086 ואילך.
ור"ת (עיין ראבי"ה ח"ב סי' תרי"א, עמ' 348, ואו"ז ח"ב סי' רפ"ה, ס"ה ע"ב) יפרש שלא הדביקן במוחלט עד שהגשמים לא ירדו לתוכה.
ופירש"י: שהרי על כרחו יבדל מהם בין השמשות, משום דסתר אהלא. וכמה מן הראשונים פירשו שלאו כל כמיניה להתנות, שהרי חלה עליהם קדושת סוכה (שאי אפשר לו בלעדיהם), עיין מ"ש להלן ביצה פ"ג, שו' 33–34, ד"ה ברם בנוסח.
לפי הקטעים שנתפרסמו בהמאסף של רבצ"א קואינקה ש"ד ח"י, ירושלים תרנ"ט, קנ"ז ע"א.
ועיין היטב בחי' הרשב"א לביצה ל' ב'. וכנראה שבא להוציא מפי' רבינו יהונתן וסייעתו.
וכנראה שכן היא שיטת ר' ישעי' דטראני בפידושו לביצה ל' ב' (בס' מחנה דוד) ובפיסקי רי"ד כאן (שבס' סם חיים) י' סע"א. וכן, כנראה, סובר גם רבינו פרץ, עיין בהגהותיו שבסמ"ק סי' צ"ד ובניסוחו של בעל ארחות חיים ח"א סוף ה' סוכה, קי"ג ע"א. ועיין גם באהל מועד לר"ש ירונדי ח"ב (ח"ג), ל"ה ע"א.
ועיין בארחות חיים הנ"ל לעיל שם שכתב: ויש שהורו שצריך שיתנה תנאו סמוך לבין השמשות ויאמר כן איני בודל מהן כל בין השמשות, כלומר מכל בין השמשות של שמונת הימים, שאם לא אמר כן, אם לא חל עליו האיסור בין השמשות של יום ראשון חל בשאר הימים, ונמצא שלא הועיל לו תנאו של בין השמשות ראשון לשאר הימים וכו'. והכל, כנראה, לקוח מס' המכתם לביצה, עמ' 241.
וכן בריצ"ג ה"א, עמ' פ"ז, ובמחז"ו, עמ' 405. וכנראה ששאבו מבה"ג כאן.
ובפרט אם נפרש שבאין בין העמודים שלשה טפחים עסיקינן, הרי בהכרח שהעמודים נעשו לצורך פנים, שאם נעשו להיקף החצר, ויש כאן לבוד, פשיטא שהם כדפנות.
ועיין בשו"ע או"ח סי' תר"ל ס"ק ד' ובמגן אברהם ובבאורי הגר"א שם. ואף כאן בסוכה העומדת ברשות היחיד ממש עסיקינן.
עיין ר"מ פ"ה מה' סוכה הכ"ד ובנושאי כליו שם.
ויותר נראה שהירושלמי פירש "ופורס עליה סדין", ופורס על הסוכה סדין, כר' יוחנן בן אלעאי להלן, שו' 29. ור' יוחנן בן אלעאי חולק על משנתנו פ"א מ"ג (עיין בתוספות י' א' ד"ה פירס). וע"ז אמרו בירושלמי "כדברי מי שהוא מכשיר (והיינו ר' יוחנן בן אלעאי), ובלבד מלמעלך, כלומר, ובלבד שפורס מלמעלה על גבי גג הסוכה, והוא משום שהסוכה כבר כשירה, וצילתה מרובה מחמתה, ויש כאן גג מצל, והסדין אינו אלא חוסם בפני הסדקים, ומותר להוסיף על אהל בשבת ויו"ט, אבל אסור לו לפרוס את הסדין מלמטה תחת הסכך מפני החמה, משום שבכגון דא נראה כאילו עיקר האהל הוא התחתון שהוא עושה אותו לצל, והוי ליה כעושה אהל ארעי ביו"ט. אבל הפוסקים שהסכימו לשיטת ר"ת (בתוספות הנ"ל) לא חילקו (לעניין שבת ויו"ט) בין פורס מפני הנשר ובין פורס מפני החמה, והוא מפני שאנו הולכים בשיטת הבבלי.
מדרש זה הובא בילקוט שופטים רמז מ"ב, והעיר עליו בטו"ז או"ח סי' תרכ"ט ס"ק י"ט, אות כ"ב.
וכן בפי' רבינו יהונתן על הרי"ף (במאסף הנ"ל לעיל הע' 19, קנ"ה ע"ד) שאם הרחיק ראש החבילה מן הכותל טפח, אותו טפח בין שיסככנו, או לא יסככנו, יקרא גג, ומשום אויר לא מפסיל, כיון דליכא ג' אמרינן לבוד.
ועיין בהערות הרש"א ווערטהיימער לתוספות הרא"ש י"ט ב', סוף הע' כ"ד, שהגיה במ"מ: ופירש ר"י (במקום: רש"י) ז"ל. ועיין בס' המכתם, עמ' 50.
עיין בבלי ל"ד א', פירוש הגאונים לטהרות, סוף עמ' 50, ומ"ש ר"ע לעף בספרו פלורה וכו' ח"ג, עמ' 328 ואילך.
בר"ח כ' א' סתם את פירושו, אבל מתוך דבריו כ' ב' מוכח שפירש כרוב המפרשים שגדולה פירושה קלועה.
לפירוש הר"מ שכל המחלוקת היא בגדולה ממש, אבל בקטנה אף ר' ישמעאל בר' יוסי ור' דוסא יודו שאין מסככין בה ואפילו אם היא אינה ארוגה, קשה קצת קושיית התלמוד (כ' ב') מר' דוסא על ר' דוסא, והרי אף ר' דוסא מודה שחוצלות קטנות טמאות ואין מסככין בהן. ועיין במשנת כלים ספי"ז, ובתו"כ מצורע, זבים פ"ב ה"ב, ע"ה ע"ג.
ועיי"ש בדק"ס, עמ' 18, הע' ס'. וכן ליתא "בראש העגלה" להלן בבבלי כ"ג א'. ובר"ח ז' ב': העושה סוכתו בראש הספינה, או בראש העגלה. ושינוי הסדר הוא סימן מובהק להוספה. והמוסיף הוסיף בברייתא שם ע"פ משנתנו הנ"ל (בפנים).
עיין בבלי עירובין ל' ב' ובמקבילות ולהלן אהלות פ"ט ה"ב, ומ"ש בתס"ר ח"ג, עמ' 122.
ודווקא שם נשמט בהוצ' צוקרמנדל "על רום טפח" בטעות, עיין מ"ש בתס"ר הנ"ל שם.
וכן מפורש בירושלמי עירובין פ"ג ה"ג, כ"א ע"ב, וסוכה פ"ב ה"ד, נ"ג ע"א (אם נאמר שמותר להשתמש בצדדי אילן): שאם היו שתי יתידות יוצאות וסיכך על גביהן שהיא כשירה ועולין לה ביום טוב. הרי לך שאפילו סמך באילן משני צדדים ג"כ מותר לעלות לה ביו"ט.
ולא זכיתי להבין את דבריו ואת חילוקו בין משתמש לנשען, והרי אמרו בפירוש לעיל עירובין פ"ב, שו' 51–52 שאין נסמכין על האילן, וכן בבבלי שם ק' א': ואין נשענין באילן, ומה לי נשען באילן, מה לי נשען בבהמה, אלא בוודאי שהבבלי חולק על הירושלמי ואינו מבדיל בין בריא ובין תש, ואף בבריא אסור משום שהוא משתמש בצדדי אילן, אבל הירושלמי סובר כר"ש בן אלעזר שמותר להשתמש בצדדי אילן (כפי שמוכח מן הירושלמי עירובין וסוכה שהבאנו להלן בפנים), ולפיכך מותר להשען על בהמה אם אין נשען עליה ברוב כובדו. ועיין היטב במאירי שבת קנ"ג סע"א, והוא משתדל שם להשוות בין הבבלי והירושלמי, אבל אינו מבדיל בין נשען ובין משתמש, עיי"ש.
ואני מעתיק מירושלמי עירובין, ובסוכה משובש.
והקושיא היא לר' אחא שחולק על הברייתא לעיל שם, וסובר שמכיוון שהוא ראוי להופכה ולבטל רשות היחיד שבה עירובו עירוב, ומותר לטלטלו, עיין מ"ש בפירוש הירושלמי לעיל עירובין פ"ב, עמ' 335.
כלומר, שתי יתירות חזקות שאפשר לסמוך עליהן את הסוכה. ואפשר שה"ה גם בענפים, עיין בבלי חגיגה י"ז דע"א, ובמאידי שם ט"ז ב' (ד' ירושלים, עמ' 31) ד"ה כבר ביארנו, ובשיח יצחק שם על רש"י ד"ה ש"מ מדר"י.
כלומר, שאם נתן את העירוב עצמו באיבו של אילן עירובו עירוב, שהרי רוב האילנות אין באיבן ד' טפחים, עיין לעיל שם בירושלמי, ומ"ש לעיל עירובין פ"ב, עמ' 334 ואילך.
כלומר, בין תליית כלכלה באילן (עיין בבלי שבת קנ"ה א' ובמאירי שם קנ"ד סע"ב ד"ה לא נעץ) בין סמך על גבי ענפי האילן בשתיהן דינו כמשתמש באילן מן הצד.
כלומר, הרי ראינו במשנה סוכה שהחכמים אוסרים להשתמש באילן מן הצד, ולמה התירה הברייתא לטלטל את העירוב שבכלכלה התלויה באילן.
בק"ע תיקן (ע"פ ר"ה פ"ב ה"ה, נ"ח ע"א): למימנה. אבל גם בר"ה (הנ"ל) בכי"ל המי"ם הראשונה של "למימנא" היא מתוקנת ע"י אחר על הגרר מאות אחרת. וכנראה שהיה כתוב שם בראשונה: לסימנא. ועיין בבבלי ר"ה שם כ"ה א' ובפ"מ בסוכה כאן.
אבל פשיטא שלא נחלקו על כך שהרי מפנים מפני הגשמים, מפני השרב מפני היתושים, עיין בירושלמי ספ"ב, נ"ג ע"ב.
תוספות כ"ו א' ד"ה הולכי, ס' יריאים השלם סי' תכ"א, רל"ט ע"ב, ריטב"א כ"ה א' ד"ה חולין, מאירי שם ד"ה חכמי לוניל, ועוד.
ולהלן שם: בסכת תשבו שראוי לישיבה, פרט אם מצטער מחמת סוכה, שירדו גשמים וכו'. ומכאן נראה קצת שחילק בין מצטער מחמת עצמו שהוא פטור משום שאינו בכלל האזרח ובין מצטער מחמת הסוכה.
והוי ליה כאילו "הוא וטליתו תחת הסוכה".
עיין מ"ש לעיל יבמות, עמ' 23.
כ"ה בגליון כי"ל ע"י הסופר עצמו בשם נ"א. ולפנינו בירושלמי בטעות "כרעי", עיין מ"ש בתס"ר ח"ג, עמ' 120. ועיין בהע' 6 להלן.
המלה "מעי" הוא גליון שנכנס שלא במקומו, וכוונת בעל הגליון היתה לתקן "כרעי" שלעיל, עיין לעיל הע' 5.
שמא צ"ל: שאינו בא, ונשתבש "שנראה". ובשי"ק שם פירש כל דבר שנראה להגן, שאינו אלא נראה להגן, אבל אינו מגן ממש, וציין לבבלי סוכה כ"א ב'.
לרבות מעי המטה, אפילו אם מזרן מונה עליהן, ואינן בכלל סריגות.
ועיין מ"ש בתס"ר הנ"ל (לעיל הע' 5) ובתוספתא שבועות פ"א ה"ז, והשוה בבלי כאן כ"א ב' הנ"ל.
ועיין בבבלי שם כ״א ב׳, ובראשונים שם.
עיין במשנתנו פ״ב מ״ז. והצפיפות בירושלים בזמן הרגל היתה גדולה מאד, כידוע. וכאן שמשו להם מעי המטה כקרקע של הסוכה העליונה, ובשולחן יחד.
כ"ה בכי"ל ובראשונים שנציין להלן. ולפנינו בד"ו בטה"ד: מלתא. וכנראה שהיה מוכר רשתות, עיין ירושלמי ב"מ ספ"ד, ט' סע"ד.
בגליון הש"ס ובציון ירושלים שם העירו על דברי מגן אברהם או"ח סוף סי' תר"מ. ברם דבריו שם צ"ע, שהרי הביא גם את המעשה ברב אבודמא (אלא ששם בט"ס: והאבודרה'), עיי"ש.
אצל צוקרמנדל בטעות: החורוניות.
ושם: אצל ר' יוחנן החורני וכו'. ועיין בשנו"ס, ובכמה מן המקורות חסרה המלה "רבי", ובמקצתם חסרה המלה "בן".
עיין מ"ש לעיל פסחים פ"ב, הע' 76.
פירש"י: דחוקים ועומדים בחבית. ועיין ירוש' ע"ז ספ"ב, מ"ב סע"א.
פירש"י: דמוהל היוצא מן הזיתים מי פירות הן ואין מכשירין. ועיין טהרות רפ"ט, בפיה"מ להר"מ, בר"ש ובתיו"ט שם. ועיין במלא"ש שם.
עיין בה"ג ד"ו ה' סוכה ספ"ב, ל"ג ע"א, ד"ב, עמ' 165, ה' פסוקות הוצ' ר"ס ששון, עמ' ל', אוה"ג, עמ' 96.
ועיין ר"ח שם ובדק"ס, עמ' 105, הע' פ', ובברייתות שבבבלי ל"ג ב'. ועיין יחזקאל י"ז, ה', ובבבלי ל"ד א'.
ומהות התמרות של הדס וערבה לא נתבררו לי בדיוק, עיין ערוך ערך תמר א', רש"י ל"ג א' ד"ה ועלתה, בפיה"מ להר"מ פרה פי"א מ"ז, בתוספתא שם ספי"א, ומ"ש לעף בפלורה וכו' ח"ב, עמ' 261.
שלא כגירסא שלפנינו בדפוסים, ברש"י בעל העיטור ועוד.
שהרי הוא כותב: ולא פירש אם במחובר וכו', שמע מינה שהוא סובר שאף במחובר אפשר לקיים את פירושו של בעל המאור שם.
בנדון שלפנינו שאנו עוסקים בהדס ובערבה נופל אחד מטעמיו העיקריים, ובן מתבטל נימוקו של ר׳ יוסף ענגיל שהבאנו שם.
ועיין בס' יריאים השלם סי' תכ"ב, רמ"ב ע"א.
עיין במגיד משנה במקומו, ברי"ץ גיאת ה' לולב, עמ' ק"ה, ובהע' קי"ט שם, בפיסקי רי"ד ל"ד ב', ברא"ש פ"ג ריש סי' י"ד, ומש"ש בשם הרי"ד הנ"ל. וכן פסק בשו"ע או"ח סי' תרמ"ז ס"ק ב'.
וכן בה"ג ה' לולב, ד"ו ל"ד ע"א, ד"ב עמ' 170, בהלכות פסוקות, עמ' ל"ב, ובר"ח ל"ג א' הביאו ברייתא זו, אע"פ שפסקו כר' טרפון שהדס קטום כשר.
תמים דעים סי' רכ"ח, ס' המכתם, עמ' 75 ואילך, מגן אבות למאירי, עמ' קט"ו ואילך.
המוסגר במרובעים חסר בגוף הנוסח שפרסם בובר, אבל כ"ה בכ"י ב' (לפי בובר שם הע' ט"ז), וכן מוכרח מן העניין, והנוסח שהדפיס בובר אינו מובן כלל, ויש בו סתירה מיניה וביה. ובעל שבה"ל כותב בשאלתו לר"א כ"צ שר' יעקב אשכנזי, והוא ר' יעקב מבירצבורג, הראה לו את התוספתא, כמו שמפורש בפיסקא שהעתקנו לעיל. ועיין במבואו של בובר שם, עמ' 12, סוף הע' צ"ט, שהעיר שר' יעקב אשכנזי הוא בוודאי ר' יעקב מבירצבורג שהביאו באותו סימן. אבל באמת אין כאן הבאה, אלא חזרה ממש על דבריו של ר' יעקב מבירצבורג שהוא מכנהו בשאלה לר"א כ"צ: ר' יעקב אשכנזי.
עיין מ"ש עליו ר"ז בינידיקט בקרית ספר שכ"ז, עמ' רל"ח ואילך.
בצפנת פענח על הר"מ פ"ח מה' לולב ה"ו כתב: "נ"ל דס"ל הטעם משום דכיון דחזינן דמשוינן דין האתרוג לטריפות (ל"ו א'), וכמו דבטריפה אמרינן בחולין דף ס"ח ע"ב דלא מצינו טריפה שחוזרת להכשירה, הכי נמי כיון דמבואר דאם עלתה בו תמרה כשר, שוב לאו הויא פסול, ולא דמיא להך דענביו מרובין מעליו וכו', והנה בתוספתא כאן מבואר דגם גבי ערבה מהני אם עלתה בו תמרה, לכן מכשיר רבינו גם גבי ערבה אם נקטם". וכיון הרב ז"ל בדיוק לסברת הר"ש בר' דוד, אלא שהרשב"ד כתב לשיטתו שלא הכשיר ר' טרפון אלא בהדס קטום, ולא בערבה. ואשר לתוספתא כאן, עיין מה שהסקנו להלן בפנים, שהיתה לפניו כאן גירסת הדפוסים וכי"ו.
ומ"מ צ"ל לשיטתו שהמשא והמתן בבבלי ל"ג א' הוא דלא כר' טרפון. ואנו לא באנו כאן לבאר את המציאות בטבע, אלא להבין את שיטות רבותינו, ולעמוד מתוך דבריהם על הנוסח שהיה להם בתוספתא.
שהרי היא מקויימת ע"י הראבי"ה, הראב"ד, ר' יעקב מבירצבורג, ר' אביגדור כ"צ ובעל שבה"ל.
עיין מ"ש לעיל ח"ב, עמ' 579, שו' 51.
עיין תשה"ג שערי תשובה סי' שי"ג, ריצ"ג ה' לולב, עמ' צ"ו ועוד, עיין בהערות ר"א אפטוביצר לראבי"ה ח"ב, עמ' 372, הע' 2.
בכי"מ: כמין אגודה. ובכמה מן הראשונים: באגודה, עיין ברי"ף ובר"ן שם ובשו"ת הריב"ש סי' קכ"ב. ועיין דק"ס, עמ' 104, הע' כ'.
בס' תוספות ירושלים או"ח סי' תרנ"א: ולולא דבריו יש לפרש ע"פ התוספתא לא יאגדנו בי"ט, אבל נוטל הימנו שרביט ואוגדו, והיינו כאגודה של ירק, דבירק אינו קושר בדבר אחר, אלא כורך בעלה מהירקות גופא. ולא גילה לנו הרב את מקורו. ועיין ר"ש פיאה פ"ו רמ"י ד"ה אגודי השום ובס' משנה ראשונה שם. אבל עיין בפיה"מ להר"מ שם. ומפירוש הר"ח כאן משמע כפירוש בעל תוספות ירושלים.
והוא מעיר שבכ"י ב' היה כתוב "ביחידי" ונתקן. ויותר נראה שהיה כתוב שם "ביהירי", עיין אוה"ג יומא, עמ' 51, וכאן, עמ' 116.
עיין להלן, עמ' 1252, ומ"ש הגרי"ב זולטי בספרו משנת יעבץ סי' ל"ז.
בס' המנוחה ה' לולב פ"ח (סוכה פ"ד) ה"י, נ"ו ע"א: שאין סומכין בנתינת לולב בדעתו ובלבו, אלא צריך להוציא בשפתיו מתנה בפירוש, ולא תלינן לא בדעת ב"ד ולא בדעת שותפין. ולפי שמתנה זו של לולב רובן מתנה ע"מ להחזיר הן צריך להחמיר עליו ולומר בפי' בשפתיו, וכדגרסי' בירושלמי וצריך ליתן בדעת גמורה, ולא נודע כך אלא בהוצאת שפתיו.
כ"ה בר"ח מ"א ב', ברי"ץ גיאת ה' לולב, עמ' ק"ט, בראבי"ה שהזכרנו בפנים, בס' המנהיג ה' סוכה סי' כ"ח, ס"ח ע"א, ובמקבילה בירושלמי גיטין. ולפנינו בטעות בלשון ציווי: החזירהו לי.
כ"ה בשרי"ר, עמ' 223, שו' 14. ולפנינו בטעות: לכשתדיני.
כלומר, הוא נותן לו בלי תנאי שיזכה בו ובמצותו, ואפילו אם לא יחזירו לו יזכה בו ובמצותו, מה שאין כן במתנה על מנת להחזיר שלא יצא אם לא החזיר.
וכ"ה שיטת רוב הראשונים, עיין בראשונים שצוינו להלן בסמוך, ועיין לעיל, הע' 37.
ועיין תנחומא אמור סי' כ"א, והיא הוספה מאוחרת, ואינה בכי"ר וכ"י רח"ס, עיין בהוצ' בובר שם סי' ל', ובהע' ר"ב שם.
ועיין לעיל הע' 44. ועיין רש"י עירובין ק"ב ב', ד"ה ע"ג קרקע.
כמפורש בתו"כ אמור פט"ז ה"ג, ק"ב ע"ד, ירושלמי פ"ג הי"ג, נ"ד ע"א, ר"ה פ"ד ה"ג, נ"ט ע"ב, וי"ר פ"ל, ח', הוצ' ר"מ מרגליות, עמ' תש"ו, פסיקתא דר"כ פכ"ח, קפ"ג ע"ב, ובבלי כאן מ"ג א'.
ובריש עמ' ל"ט שם צריך למחוק את המלים "חולין", "ובאחרת", שאף פירליס לא טעה בזה.
עיין ריטב"א מ"ג ב' ד"ה א"ה, בר"ן בסוגיין ד"ה ופרכינן, ובתשב"ץ ח"ב סי' קצ"ז, מ"א ע"ג.
עיין מ"ש ע"ז בסה"י לכבוד שוקן, עלי עין, ריש עמ' 81.
וכבר לפניהם היתה הוספה זו במשנתנו, כמו שהיתה לפני המכירי שהזכרנו לעיל בפנים.
פיסקא קצרה ממשנתנו, והשמיטוה הסופרים כאן בתוספתא, עיין מ"ש לעיל ח"א, ריש עמ' 6, ח"ב, עמ' 552, שו' 16–17, שם, עמ' 653, ועוד.
בהקדמת בה"ג ד"ו מנה בתוך מצות עשין מן התורה: וימים שמונה עשר ולילה אחד לגמור בהן את ההלל. וכע"ז בד"ב, עמ' 14. וכתב עליו הרמב"ן (בלקוטות סוף פסחים שהזכרנו בפנים): תפס לו הלשון בזה שבמס' סופרים.
והובא בתוספות כאן מ"ד ב' ד"ה כאן, בתוספות ר' יהודה ברכות י"ד א' ד"ה ימים, ועוד, עיין בהערות למחז"ו, עמ' 192, הע' י'. ועיין בשבה"ל השלם סי' קע"ד, ס"ט ב', בכ"י ב', לפי הערת בובר שם.
תוספות ר' יהודה הנ"ל.
ביריאים השלם סי' רס"ב, ק"כ ע"א, כבר חסרה המלה "הראשון".
בשבה"ל השלם סי' קע"ד, ס"ט ע"ב, נשמטה שורה, עיי"ש הע' ג'. אבל להלן שם סי' קפ"ח, ע"ג ע"ב, חסרה המלה "הראשון".
כמפורש בילמדנו שהובא בילקוט יהושע רמז ט"ו וזכריה רמז תקע"ט, כמו שהעיר הרד"ל במקומו.
בירושלמי שנביא להלן בפנים: ליברנין, liburna ,λίβυρνον, עיין במלונו של קרויס למלים שאולות וכו', עמ' 302, ערך לבירני, ובהוספות ר"ע לעף שם. ועיין במלונו של Daremberg et Saglio לעתיקות יון ורומי ערך liburna. ובספרות של המאה הרביעית כבר מופיעה ליבורני גדולה, עיי"ש.
עיין להלן ב"ק פ"ח הי"ח, בכורות פ"ז ה"ד ובמקבילות, ירושלמי כלאים פ"ט ה"ד, ל"ג ע"ג (במקבילה בכתובות פי"ב), בבלי ב"ב ע"ד ב', ועוד. והוא לצפונה של ים טבריא, ומימיו יוצאים לו, עיין בתוספתא בכורות הנ"ל.
בסה"י לכבוד גריץ, עמ' 29.
לפי הגירסא הנכונה שבמה"ג בראשית כ"ו, י"ט, הוצ' ר"מ מרגליות, עמ' תנ"ג. ועיין בנוסח שפרסם ר"מ היגר במאסף חורב ח"י (אלול תש"ח), עמ' 205,
אבות פ"ה מ"ו, ספרי דברים פי' שנ"ה, עמ' 418, ובמקבילות שצוינו ע"י הר"א פינקלשטין שם. והיא שנתגלתה להגר, כמפורש בפרקי דר"א פ"ל: ושם נפתחה להם הבאר שנברא בין השמשות, וברש"י פסחים נ"ד א': באר. בארה של מרים, והיא היא, עיין בילמדנו שהביא בילקוט חקת ריש רמז תשס"ד.
בת"י במדבר כ"א, י"ח (הוצ' גינזבורגר, עמ' 268): בירא דחפרו יתה אבהת עלמא, אברהם יצחק ויעקב רברבניא. ועיין בתרגום ירושלמי שם. ועיין במ"ד פי"ט, כ"ו, תנחומא חקת סי' כ"א, הוצ' בובר סי' כ"ח. אבל בילקוט שם רמז תשס"ד: באר חפרוה שרים, ואיזה זה אברהם, כשאמר לו אבימלך וכו'. ועיין מ"ש לעיל בפנים בשם פדקי דר"א פל"ה.
עיין לעיל הע' 18.
עיין להלן סוטה פי"א ה"י, מכילתא ויסע ספ"ה, עמ' 173, ובהערות הרח"ש הורוביץ (וצ"ל שם: ספרי דברים פי' ש"ה), בבבלי תענית ט' א' ובציוני מלטר שם, עמ' 30.
וציין לו הר"ל גינצבורג באגדות ח"ו, עמ' 15, והוא משער שיש שם הוספת סופר שבלבל באר מרה בבארה של מרים, ואין הדבר כן, כפי שאנו רואים מן המקורות שהבאנו.
עיין בסדר עולם רבה פ"ה, הוצ' רטנר, י"ב ע"ב, ובהערות שם.
עיין באגדות היהודים הנ"ל, עמ' 14, הע' 82.
המלה Dominus חסרה בהוצאה ראשונה של סיכרדוס. ולפניו היו שני כת"י (ואחד מהם עתיק מאד), ממשפחות שונות (שלא כדברי סיכרדוס עצמו), עיין במבואו של קיש, עמ' 39. ומסתבר שמלה זו נוספה ע"י סופרים שלא הבינו את העניין, והכוונה היא ל־aqua, או ל־puteus, לבאר, כפי שמוכח לעיל שם ספ"י, הוצ' קיש, עמ' 142. ולא עוד אלא שקשה להניח שהיו אומרים על ה' שהלך אחריהם (Sequebatur) ולא לפניהם. ואף שיש שאמרו אף על הבאר שהלכה לפניהם (עיין מ"ש לעיל בפנים), הרי אין כל המדרשות שוים, ולדעת מסורת אגדה אחרת הענן והדגלים הם שהלכו בראש, והבאר הלכה אחרי המחנה, כמפורש שם ספ"י, עמ' 142, הנ"ל.
עיין בדב"ר הוצ' ליברמן, עמ' 24, במ"ר י"ט, כ"ה, תנחומא חקת סי' כ', הוצ' בובר סי' מ"ז.
δεξαμένη, מקוה מים, כפירושו של ר"ב מוספיא.
כ"ה בד' שלוניקי, ובד"ו בטעות: בסילות. ואח"כ שיבשו יותר.
במאירי 128 ע"ב: ואם עירה המיים לתוך של יין, ונסך שניהם בכלי אחד יצא. ומכאן משמע לכאורה שגרס כגירסת הרמב"ם, אבל להלן שם, 129 ע"א: עירה של מים בתוך של יין, ר"ל שהחליף בספלים, ונותן את המים בספל המיוחד ליין, ואת היין בספל המיוחד למים יצא, ובלבד שלא יערב מים עם היין, או יין עם המים. ואפשר לפרש את דבריו ברישא אחרת, אלא שהוא דוחק. וצ"ע.
ומ"ש שם בסוף דבריו לא הבינותי, שהרי ר' יהודה אומר שהספלים היו של סיד, אלא שהיו מושחרין מפני היין, ופירשו בבבלי מ"ח ב': כיון דאמר מר עירה של מים לתוך של יין וכו' יצא. ולדברי הגרמ"ש באו"ש שם לדברי ר' יהודה לא יצא.
עיין מ"ש לעיל יומא פ"א, שו' 43–44, ד"ה לא שהה.
אבל עיין להלן זבחים פי"ג הי"ז, ואף שם חסר "רבוע" בין בדפוסים ובין בכי"ו. אבל בבבלי שם ק"ח ב' וק"כ א' מונה גם "ריבוע". אמנם בר"ח מגילה ט' ב' (וממנו בערוך ערך במה) מביא גם בשם התוספתא שם "וריבוע", אבל הוא מביא שם את הפיסקא בשם הבבלי והתוספתא, והעתיק ע"פ הבבלי.
ולא עוד שהשאלה בירושלמי פ"ד ה"ח, נ"ד ע"ד, נשאלה לר' יוחנן, והוא הרי סובר בין בירושלמי ובין בבבלי שניסוך המים אינו מדאורייתא.
ואשר למי כיור, עיין רש"ש סוטה ט"ו ב' ובריטב"א כאן מ"ט ב' סד"ה מתני'. אבל בירושלמי משמע שמן הכיור עצמו היה ממלא, ויתבאר אי"ה להלן סוטה פ"ב סה"ב. ועיין לפי שעה בהערות של הר"י יאסקאוויטץ לספרי זוטא נשא, נ"ח ע"ב, נ"ט ע"א.
ועיין היטב ברש"י זבחים פ"ח סע"א ד"ה ליפסל. ונראה שכוונת רש"י שבכגון דא אפילו נסכים (משקין) של ערלה טעונין שריפה.
והיינו כד היינו חבית, עיין בתוספות שם י"ג ב' ד"ה מים.
וכפירש"י והמיוחס להר"ג י"ג ב' שם. והר"מ בפ"ה מה' מעילה ה"ו פירש אחרת. ועיין בקרן אורה שהבאנו בפנים.
שאין דרך הסופרים להשלים את הפסוקים שאינם צריכים לעניין, אלא לקצר ולהשמיט אותם. ומכאן שהעיקר כלפגינו וגירסת הדפוסים, ובכי"ל קיצר הסופר. והמלה "וג' " שבכי"ע נכתבה באשגרה הרגילה בהבאת פסוקים מן המקרא, והמשך הפסוק אינו עניין כלל לנידון התוספתא, עיין מ"ש להלן בפנים.
ועיין ספרי שופטים פי' קמ"ח, הוצ' הר"א פינקלשטין, עמ' 202, ראה פי' קמ"ב, עמ' 272, ירושלמי כתובות פ"ד ה"ה, כ"ח רע"ד, בבלי שם מ"ה ב'.
וכ"ה בכ"י ב', בעין יעקב, באגדות התלמוד, בכד הקמח ערך עצרת ועוד, עיין דק"ס, עמ' 172, הע' ו'.
וכנראה, שהוא תיקון ע"פ הבבלי, עיין מ"ש להלן בפנים.
הלשון "משם" לפי גירסא זו מגומגם קצת, שהרי מתפללין תפלת השחר ותפילת המוספין במקום אחד. ולגירסת כי"ע בתוספתא הפירוש הוא שמבית המדרש הולכין שוב לבית הכנסת.
והגג שעל גבי העמודים שמש גזוזטרא לנשים שהיו יכולות לראות משם מה שבפנים.
ועיין גם בפירוש המיוחס להרמב"ם על מגילת אסתר (ירושלים תשי"ב), עמ' י"ד.
ועיין גם בביה"מ של יעללינעק ח"ה, עמ' 36, בהקדמת רבינו בחיי לפירושו על התורה (ד"ו ד"ש), ג' סע"א ואילך, ובס' סודי רזייא (בילגורייא תרצ"ו), עמ' כ"ג.
עיין מ"ש לעיל שקלים פ"ב, הע' 28.
והוא ממונה הוא חזן, עיין מ"ש לעיל פסחים פ"ג, הע' 64.
אלא ששם אחרי "וברכה": וחלה (ונמחקה מלה זו ע"י שתי נקודות מלמעלה). וכנראה שצ"ל שם: והלה, והיתה לפניו כגירסת כי"ו וחשב שיש שם כפילות, ולא העתיק יותר, ומחק את המלה "וחלה".
עיין בליקוטים ממגילת סתרים לפוזננסקי סי' ל"א, עמ' 53, והשוה תרביץ שהזכרנו לעיל בפנים, שו' 20–21, ד"ה ובמה.
בתוספות שם (נ"ג ב' ד"ה ר"י ובמקבילות בשבת ל"ה ב' וערכין י' א') כתבו שאף לר' יהודה היה תוקע בהפסקות את התקיעות הראשונות שבע"ש, עיי"ש. ולכאורה הדברים תמוהים, שהרי ר' יהודה מזכיר כאן "שש עשרה", והן כוללות גם את שלש הראשונות של ערב שבת, ומ"מ מונה אותן אחת. ובפרט קשה לשיטת הרמב"ן (ר"ה ל"ד א'. ועיין ריטב"א כאן נ"ג סע"ב, מאירי שם ד"ה זהו, מגן אבות שלו מאמר ב', עמ' כ"ב ואילך, שטמ"ק ערכין י' א', אות ה') הסובר שלר' יהודה תוקע תקיעה תרועה ותקיעה בנשימה אחת, כיצד מונה את שלש התקיעות הראשונות שבע"ש (שצריך לעשות אותן בהפסקות גדולות) אחת. ברם ט"ז תקיעות לר' יהודה לא יתכנו אלא בערב שבת שבתוך ההג, כלומד, בחול המועד, ובאותו יום הרי אין מלאכת שדות (עיין להלן שו' 35 ואילך ומש"ש), וממילא אפשר לומר שבאותו יום ג' תקיעות הראשונות הן כשלש האחרונות, ותוקע את הראשונות בבת אחת.
כלומר, כשתמצה את עומק ההלכה אתה אומר, עיין מ"ש לעיל ח"א, עמ' 368, ובהערות שם.
בד' קושטא שם, וכן באו"ז שהזכרנו לעיל בפנים: וחזר ובא. ושמא יש להמשיך את המלים "וחזר ובא" (או "וחוזר ובא") למטה, כלומר, וחזר ובא ותוקע שניה, והיינו שהחזן אינו ממתין בראש הגג אלא יורד, ואח"כ חזר (או חוזר) ובא ותוקע שניה.
וכ"ה ("דג") גם בכי"ע כאן, אבל הנכון הוא כלפנינו, עיין מ"ש ע"ז לעיל ח"א, עמ' 183, שו' 25.
הר"ש משנץ, הרמב"ן, הרשב"א הרא"ה ועוד, עיין באו"ז ה' שבת סי' י"א שהבאנו בפנים, ברמב"ן, ורשב"א לשבת כ"ג ב' בחי' המיוחסים להר"ן שם, בשו"ת הרשב"א ח"א סי' תתר"ע ובח"ד סי' קי"ט שהבאנו בפנים.
עיין בהערת המו"ל. ויותר נראה שצ"ל: בתוספות, שיבוש רגיל בכ"י הראשונים, עיין מ"ש במחברתי תשלום תוספתא, עמ' 10 ואילך. ועל תוספות רבינו יואל, עיין בס' בעלי התוספות של ר"א אורבך, עמ' 181.
כלומר, לפני ששקעה החמה, שהרי אין מקדשין את החודש בלילה, כמשנת ר"ה רפ"ג.
בתלמוד לא נזכר שתוקעין בערב יו"ט. ובר"ח שבת קט"ו א' כתב בשם רב האיי גאון שגם בערב יוה"כ תוקעין להבטיל את העם ממלאכה ולהבדיל בין קודש לחול, והוא מוסיף: ולערבי יו"ט נמי איכא טובא. ומסתמיות לשונו משמע קצת שהוא מפקפק אם גם בערב יו"ט תוקעין שש תקיעות כמו בערב שבת ובערב יוה"כ, או שתוקעין להבדיל בין קודש לחול גרידא. ועיין רש"י במשנת חולין ספ"א כ"ו ב' ד"ה תקיעה, ומוכח מלשונו שאף בערב יו"ט תוקעין שם. ועיין מה שתמה בהגהות הרש"ש שם, אבל אם נאמר שבערב יו"ט אין תוקעין אלא להבדיל בין קודש לחול, אין קושיא מן הגמרא שם.
כלומר, ולפיכך לא תקעו שלש קולות. ועיין בתוספות כאן נ' ב' ד"ה ורבנן. ומוכח מדבריהם שפירשו שגם בערב יו"ט שחל בשבת תקעו שלש, והשינוי היה שהריעו מתוך תקיעה, או שתקעו והריעו בנשימה אחת, כסוגיית הבבלי בחולין.
אלא שלא נכנס שם לדיוק מן הלשון "זה חליל של בית השואבה" שבא להוציא חליל של קרבן.
להלן, שו' 57, נכפלה בכי"ל ברייתא בשם ר' אליעזר בן יעקב גרידא, וגרסו שם: לכבש.
ולא מצאתי מי שהעיד על כך. ומדברי ס' המפתח לר"ן גאון (תרביץ ש"ב, עמ' 12, שם שכ"ו, עמ' 63) משמע שפירש כבה"ג. ולפי דברי בה"ג משמרות דליה ומעזיה הן הן ששונות ואינן משלשות. ושמא פירשו רבותינו הראשונים שבה"ג לא נקטן אלא לדוגמא בעלמא, אבל מלשונו שם: וכיצד היו מקריבין ביום הראשון שלש עשרה משמרות וכו', והן יהויריב ידעיה, וכו', מוכח שכן היו עושין בכל סוכות וסוכות עיי"ש. ובתשה"ג אסף ה"ב (ירושלים תרפ"ט), עמ' 247, מפרש את משנתנו (פ"ה מ"ו) ששה מקריבין שנים שנים וכו' על הפרים ולא על הכבשים, והוא תמוה מאד.
לא עמדתי יפה על דברי רבינו, ומה הביא אותו לפרש כן, ודברי התנא שלנו לכאורה מוכרחים, שהרי אי אפשר היה להעמיד את כל הכהנים לפייס שמא יתפסו ממשמר אחד יותר מן הראוי לו. ולפיכך פייסו מתחילה על המשמרות, ואח"כ פייס כל משמר ומשמר בינו לבין עצמו (עיין בהגהות הרש"ש חגיגה י"ז א' לרש"י סד"ה פז"ר), שהרי בוודאי היה בכל משמר הרבה יותר כהנים מכ"ד לפר. ועיין מ"ש להלן תענית פ"ב ה"ב. ולהלן כתב רבינו: וכדרך שמסודרות בכוליאר הם (כלומר, המשמרות) זוכות בפייס, כמו שזוכין היחידין בפייס. ואף זה קשה, שהרי כל הסידור ככוליאס הוא שלא תהיה כאן רמאות מצד הממונה, ובמניין מצומצם כזה (כ"ד אנשים) איך לא חששו לרמאות. ועיין מ"ש לעיל יומא פ"א, שו' 49–50, סד"ה הממונה.
בירושלמי מו"ק פ"ג ה"ה, פ"ב ע"ג (ובמקבילה שבב"ר פ"ק, ז', עמ' 1289) למדים שבעת ימי אבל משבעת ימי החג. ושאלו שם: אי מה ימי החג שמונה, אף ימי האבל שמונה? ותירץ ר"ח בר אבא: שמיני רגל בפני עצמו הוא. ולפי פירוש הגאונים בברייתא שלנו כאן התשובה קולעת יותר.
בריטב"א שם מפרש שאפילו אם היה פטור מן הראיה ביום ראשון, שלפי ההלכה אינו חייב להשלים בשאר ימות הרגל, משום שכולם תשלומין לראשון (עיין ספרי ראה פי' קמ"ב, עמ' 195, ירושלמי חגיגה פ"א ה"א, ע"ו ע"א, בבלי שם ט' א') אין הדברים אמורים אלא בפסח ולאחר שבועות, אבל אם היה פטור ביום ראשון של סוכות משלים באחרון של חג, וסיים בריטב"א שם שכן עיקרן של דברים וליכא למינדא מינה. ובמאירי שם הביא פירוש זה בשם "יש מפרשים", והוא פירוש מחודש מאד לעניין עצם ההלכה. אבל מצאתי שכן חידש מדעתו בנועם ירושלמי לירושלמי חגיגה ספ"א, ופירושו מכוון מאד ללשון הירושלמי (שם פ"א ה"ו ע"ו ע"ג. ועיין במחלוקת ר' יוחנן ור' הושעיה לעיל שם ה"א, ע"ו ע"א). ואינו דחוק בעיני שהירושלמי בחגיגה (פ"א ה"ו הנ"ל) שימש יסוד לפירוש הנ"ל, ולפיכך הכריע הריטב"א כמותו. ועיין מ"ש להלן חגיגה פ"א, הע' 32.
לעניין הנוסח, עיין בהערות ר"א אפטוביצר לראבי"ה ח"ב, עמ' 370. ונוסח א"י הוא כמו שאמרו בתשה"ג הנ"ל.
ומן הבבלי כאן מ"ז ב' אין הכרח לפרש כנגד התוספתא, עיין בתוספות מ"ה א' ד"ה רגל ובמקבילות.
כלומר, לבתיהם שבירושלים אחרי שברכו את המלך, שהרי להלן מפורש שביום עשרים ושלשה שלח את העם, עיין מ"ש להלן בפנים בשם המאירי. ועיין בשיח יצחק בחגיגה שם.
וממילא אין הכלל של התוספתא פיאה פ"ד סה"ז נוהג בה, שהרי הספרי מנה שם בין קדשי הגבול גם שדה אחוזה וגזל הגר והם ניתנים לאנשי משמר.
ולשיטת רש"י ביומא כ"ו ב' (עיין לעיל הע' 37) יכולים הבעלים למסור עולת ראיה לכל כהן שירצו, שהרי כל המשמרות שוות בה. אבל לפי מה שהסקנו (בהערה הנ"ל) אין לו בעולת ראיה שום טובת הנאה, ודין כל המשמרות כדין משמר אחד, והם הם שמחלקין ביניהן.
כגירסת כי"ו, עיין תס"ר ה"ג, עמ' 211. ואצל צוקרמנדל משובש.
וכ"ה גם בסמ"ג על קלף בגליון, ובשני אינקונבלים.
ועיי"ש שכתב: אלא כך, דהרי חזינן דלחם הפנים אין תלוי חילוקו בהקטרה של בזיכין וכו', וא"כ הוה ברגל לא על ידי הקרבה, ולכך הוה ברגל כמו קדשי הגבול וכו', כלומר ובזה הרי כהן גדול שוה לשאר כהנים, עיין לעיל יומא פ"א סה"ה.
ובכל שבת, שלא היו שם אלא שני משמרות היה מחלק שבע חלות למשמר הנכנס וחמש ליוצא (כדעתו במשנתנו ספ"ה), ולא היה מחלק את כל החלות בבת אחת, אלא שבע לחוד, וחמש לחוד.
כ"ה במע"ש ובסוטה ובר"ח כאן נ"ו ב'. ובסוכה כאן מהופך: רחבות מלמעלן וצרות מלמטן.
שפירש ע"פ משנת תמיד פ"ה מ"ג.
עיין מ"ש לוקיאנוס בספרו .Philops (אוהב כזבים), סי' כ"ה.
כ"ה ("ישבאב") בכי"ל, וכן להלן שם, ובדפוסים: ישבב.
"כהונה גדולה" במקורות א"י היא לפעמים מליצה בעלמא, במקום כהונה חשובה, עיין ירושלמי מגילה פ"א הי"ב, ע"ב ע"ב: שהיה (כלומר, עשו) משמש בכהונה גדולה.
עיין מ"ש בנספחות לוי"ר, הוצ' ר"מ מרגליות, עמ' תתע"ט. והרי אף לאחר חורבן הבית סברו שכשיבנה בית המקדש במהרה בימינו יבוא לשמש המשמר שזמנו חל באותו שבוע לפי סדר המשמרות, עיין להלן תענית פ"ב ה"ב וה"ג ובמקבילות, ועיין בידיעות המכון לחקר השירה העברית ח"ה, עמ' קי"א. ובס' המקביים א' פ"ד, נ"ב ואילך לא נזכר שהחשמונאים שהיו מבני יהויריב הקריבו באותו זמן על המזבח. ועיין מ"ש להלן, עמ' 1076 ואילך.
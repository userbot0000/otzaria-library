עיין במשנתנו כאן פ"א מ"ב, פ"ג מ"ד, פ"ד מ"ו. וכן בשבת פ"ג מ"ו, רפי"ז, פכ"ד מ"ד, וכן במקבילות שבתוספתא, ועיין להלן.
ור' יוחנן מדבר באוכלים גרידא, עיין בנועם ירושלמי במקומו ומ"ש בירושלמי כפשוטו, עמ' 86.
המפרשים פירשו (ע"פ מאמר ריש לקיש בבבלי שבת שם מ"ה א') שהכוונה לחטים שכבר זרען ולא נשתרשו, ואין הכרח. ולפי פשטות הלשון נראה יותר לפרש "בזריעה" כמו "לזריעה" (בחילוף הרגיל בין למי"ד ובי"ת), והיינו שייחדן לזריעה. ומה שמתרץ שם: לכך נתנן משעה ראשונה שיכלו בקרקע, הכוונה שייחדו לכך, ונתנן משעה ראשונה במקום שמחזיק חטים לזריעה. וכן הוא אומר בסמוך שם: לכך נתנן משעה ראשונה שייעשו אפרוחין, ושם בוודאי הכוונה היא שייחדן לכך, ולאו דווקא כשהיו בשעת מעשה תחת התרנגולת (כלשון הבבלי בשבת שם). וכן משמע מן הלשון "משעה ראשונה".
בלשון הבבלי: נולד. עיין רי"ף פ"א סי' תתמ"ז, ומ"ש בחידושי חתם סופר ד' רע"ב.
עיין בבעל המאור בריש מכילתין ומה שהשיג עליו הראב"ד ועוד (ועיין ביחוד מ"ש בנו של הרמב"ן). והפירוש הנכון בדברי בעל המאור הוא בחידושי חתם סופר כאן ב' א' ד"ה אוכלין. אבל הכל הוא לפי שיטת הבבלי, ובירושלמי שיטה אחרת לגמרי בעניין זה.
ושלא כשיטת בעל המאור, עיין לעיל הע' 5.
לשון בה"ג ה' יו"ט, ד"ו, ל"ה ע"ג, ד"ב, עמ' 178.
ועיין בכתוב שם להראב"ד ("הסגלה" של הרמ"ז חסידה חמ"ב, עמ' 29) שהביא את הירושלמי, והסתייע ממנו נגד שיטת רבינו אפרים, עיי"ש.
בבית הבחירה למאירי, עמ' 46, כתב: "ומכל מקום נזדמנה לי גמרא ירושלמית מישיבתם של גדולי מפרשים (=הראב"ד) שהיא שנויה סתם, ר"ל עגל שנולד ביום טוב מותר. ר' זעירא בעי מעתה מדברית תהא מותרת צביה תהא מותרת, ולא הוזכר בשום אחת מהם טעם היתר עצמן
אבל סתם תרנגולין מוכנין לשחיטה, מפני שבשרם מועט, וכן עגלים (ועיין שביעית פ"ז מ"ד), ובפרט בא"י שהבשר היה ביוקר, עיין מ"ש לעיל ח"א, עמ' 186.
כשיטת הר"מ ברפ"ב מה' יו"ט, עיין במגיד משנה שם. ועיין בבלי שבת י"ט ב', כאן ב' ב', ובר"מ פ"א מה' יו"ט הי"ז, ומ"ש באו"ש שם.
וכמפורש בדבריו להלן בירושלמי, והעתקנוהו בפנים בסוף דיבור זה.
אלא מוקצה של תאנים וענבים בלבד, עיין מ"ש לעיל, שו' 1–2, ד"ה וכן אמרו.
פירוש זה הוא בחלקו מדברי המאירי ו' ב' ד"ה ובתלמוד המערב, ובית הבחירה שם, עמ' 46, ובחלקו השני הוא כק"ע ופ"מ בירושלמי. ש
תלמידו של ר' זעירא, עיין בתולדות תנאים ואמוראים לר"א היימן, עמ' 8, ערך ר' אבא ב'.
עיין בפירוש הרשב"א ו' ב' ובמאירי הנ"ל. ופירושם קשה, עיין בחילופי מנהגים בין בני בבל וא"י סי' כ"ג, הוצ' ר"מ מרגליות, עמ' 137 ואילך, הוצ' רב"מ לוין, עמ' 50, ומ"ש לעיל שבת פט"ו, שו' 23.
ולשיטתו אף עגל שנולד ביו"ט מן המדברית שבאה בו ביום מותר בשחיטה. וכן דעת בעל ההשלמה, כמפורש בס' המכתם, עמ' 184. ועיין בס' יריאים השלם סי' רע"ד, קמ"ט ע"ב. ולשיטתו אפשר לומר שאין מדבריות ניתרות בשחיטה משום שכל האיסור שלהם הוא שלא יצודם ביו"ט, ומתחילה גזרו עליהם משום כך.
באו"ש פ"ב מה' יו"ט ה"ג, ד"ה לכן, כתב שכל מה שלא היה בסוג ההוייה בערב יו"ט אין שייך בו אינו מוכן, ודווקא בהנך שהיו בעולם כמו בגשמים היורדים ביו"ט, דפריך בעירובין מ"ו רע"א דהו"ל נולד ואסירי, משום דבעיבא מיבלע בליעי והיו מיהא בעבים, משא"כ ביצה שנעשית אפרוח שנתהוה מסוג הדומם להיות חי, ומעיקרא בביצה לא היתה לו התייחסות כלל לסוג החי שיהא שייך בו שחיטה, ותיכף שבא לגדר הוייה תיכף חזי לאוכלו, ולפיכך אמרו בו באפרוח שהוא מתיר עצמו בשחיטה, עיי"ש.
עיין באו"ש ספ"ב מה' יו"ט ד"ה וכן מוכח.
והיא בשו"ת הרי"ד כת"י קנטבריא סי' ע', 130 ע"ב ואילך.
בכי"ל חסרה המלה "לא", והושלמה לנכון בין השיטין ע"י הסופר עצמו. וכ"ה בשרי"ר, עמ' 158, ועמ' 159, וכן מוכח מהמשך הסוגיא.
ופשיטא שכל הפירושים הם רק לשיטת הירושלמי גרידא.
כ"ה בשרי"ר, עמ' 158, ועמ' 160. ובכי"ל: קדושת שבעה עליהן. ובהוצ' שלפנינו: קדושת סוכה חל.
וכן בשרי"ר, עמ' 158: משאול. ולהלן שם, עמ' 160: משאולו (=משאול לו). ואין להגיה.
ועיין מה שהאריך הריטב"א בסוכה מ"ו ב' ד"ה א"ר יוחנן ובתוספות שם י' ב' סד"ה עד.
אלא שלדעת הירדושלמי סובר ר' אליעזר שסוף כל סוף אין הפסק ביניהן, ושניהן קדושים, ולמעשה יש כאן קדושה אחת (עיין רש"י פסחים מ"ו ב' ד"ה מדאורייתא), אעפ"י שבמהותן הקדושות אינן שוות, ועיין באו"ז ח"ב ה' עירובין סי' ק"מ, ל"ז ע"ב.
עיין ירושלמי שבת פ"ג ה"ו, ו' ע"ב: בצים לאפרוחים בעיינן הן, ואינן בהיכנן, ועיין בבלי שם מ"ה א', ומ"ש לעיל הע' 3.
וכ"ה בשרי"ר, בחידושי הרשב"א ובמאירי הנ"ל. אבל בתורת הבית ובבדק הבית הנ"ל: מותר. ואף בכי"ל נכתבו האותיות "אס" על הגרר, ועדיין ניכר שם רושם של מי"ם, וברור שהסופר התחיל לכתוב "מותר" משום שטעה בפירוש המלה "ברם" שפירשה "אבל", ואף בתוה"ב הנ"ל פירשה בדרך שאלה, כלומר, מותר? ואח"כ באה התשובה שהיא אסורה. והעיקר כלפנינו, נוסח מקויים ע"י שרי"ר והרשב"א בעצמו בחידושיו הנ"ל.
עיין בתוספות פסחים נ"ו ב' ד"ה מחלוקת. וכבר הראינו לעיל, שו' 1–2, ד"ה ובירושלמי, שהירושלמי חולק על תלמודא דידן בעניין מהות הנשרין. ועיין מ"ש בסה"י לכבוד ר"א מרכס, עמ' ש"ה, הע' 126, בשם מלא"ש פסחים פ"ד סמ"ח, עיי"ש.
עיין מ"ש לעיל יומא פ"ד, שו' 7, ד"ה האוכל, ובתוספות כאן ז' ב' סד"ה לומר.
עיין דב"ר פ"ד, ו', ומ"ש הגר"ל גינצבורג ז"ל בגנזי שכטר ח"א, עמ' 498.
כ"ה בשרי"ר, סוף עמ' 163, ובאו"ז ח"ב סי' של"ג, ע"א ע"ב. וכן משמע בעיטור ה' יו"ט מחלוקת ג', הוצ' רמא"י, קל"ט ע"ד, שבלי הלקט השלם סי' רנ"ב, קכ"ג רע"א, בית הבחירה למאירי, עמ' 52. וכ"ה הסיגנון הקבוע של הירושלמי. ולפנינו: בד"א, וכן היה לפני כמה מן הראשונים, עיין באהצו"י, עמ' 5.
כ"ה בשרי"ר, עמ' 164, ובחי' הרשב"א ח' א'. ובד"ו וכן בשרי"ר, סוף עמ' 162: ותני כן.
והובא בא"ח ח"א ה' יו"ט סוף סי' מ"ו, פ"ח ע"א.
בהוצ' צוקרמנדל. ובד וכי"ל: הי"א.
עיין בתוספות שם קל"ה א' ד"ה ולא. ואם נפרש גם כאן שהכוונה ב"ספיקה" לאנדרוגינוס הרי יש כאן הקבלה גמורה ל"ספיקן" שלהלן שו' 18, שפירושן ספק איש ספק אשה, כפירוש הירושלמי והבבלי שם. אבל ברור שהתלמודים לא פירשו כן בבבא זו, שאם לא כן הרי הפירוש מבואר מאליו בסיפא (שו' 18), ואין שום מקום לקושיא. ואפשר שלפי התירוץ והמסקנא בירושלמי ובבבלי מותר לפרש גם את הרישא מעין הסיפא. ועיין מ"ש לעיל שבת פט"ו, שו' 75–76, סד"ה מה להלן.
בירושלמי: באנדרוגינוס שתקע. ואנו נקטנו בלשון הבבלי, עיין מ"ש לעיל ח"ב, עמ' 845, שו' 42.
עיין ירושלמי ב"מ פ"י סה"ב, י"ב ע"ג. וכן היו רגילים להחזיק חטים בעלייה, כפי שמוכח בכ"מ. ועיין לעיל תרומות פ"ו הי"ב ועוד.
וכן קיבל את הפירוש (בשם תוספות בכורים) גם במנחת בכורים. ובתכלת מרדכי דחה פירוש זה משום שביוני בית אין צורך בהזמנה כלל, עיי"ש. ברם "יוני בית" לאו דווקא, והכוונה במשנתנו ליוני שובכו שאסור לאחרים ליטלן מפני גזל משום דרכי שלום (להלן סוף חולין, בבלי ב"מ ק"ב א' ובמקבילות), אבל כאן מדברים ביונים שקיננו בבורות, בשיחין ובמערות שהן הפקר גמור, כמפורש להלן בסמוך, ולפיכך צריכות קשירה לב"ש ונענוע לב"ה. ומדברים במקום שאין חשש שיפרחו משם, כגון שהקן שלהן קבוע שם, או שעדיין לא פרחו.
בחי' הר"ן שבשיטה כ"י להר"א לפפא (לפי שער המלך פ"א מה' יו"ט ה"ד) כתב: "ואני אומר שלא כיון רש"י לומר שלא תהא שום הוצאה בי"ט מן התורה למאן דאית ליה מתוך וכו'. ולפיכך נראה שהוא סובר דכל הוצאה שאינו עושה אותה אלא ליומיה אע"פ שאין בה צורך היום כלל שריא מדאורייתא, אבל הוצאה שאינו עושה אותה אלא לצורך מחר מתסרא מדאורייתא, וטעמא דמילתא דכיון דמשום מתוך אתינן עלה אי אפשר להתירו יותר ממה שהתירה התורה באוכל נפש, שלא התירה בו אלא לצורך יומו וכו' ". ובמכילתא דרשב"י, עמ' 21: יכול יעשה מן היום למחר, תל' לו' אשר יאכל לכל נפש יעשה לכם, את שנאכל בהם יעשה, ואת שאין נאכל בהם לא יעשה. ועיין תו"ש להרמ"מ כשר חי"א בא י"ב, עמ' 146, הע' ש"נ.
עיין רמב"ן שבת נ"ז א' ובריטב"א שם כ"י ידרושלים, והבאתיו בירושלמי כפשוטו, עמ' 103.
בסמ"ק ד' קושטא נכנסה הגהה זו לפנים הסמ"ק ולא נזכר שם ר' שמואל. ומרן שהשתמש בדפוס זה הביאו בב"י על הטור שם בשם הסמ"ק. אבל גם בארחות חיים ח"א ה' יו"ט סי' ו', פ"ד ע"ג, וכן רבינו ירוחם נתיב ד' ח"א, הביאו כן בשם הר"פ.
עיין מ"ש מהרי"ן אפשטין במבוא לנוה"מ, עמ' 955.
כנוסח הרש"ס וראשונים, עיין ריבמ"ץ, פיה"מ להר"מ ור"ש במשנת דמאי שם, ובתוספות כאן י"ב ב' ד"ה אין. ולפנינו בטעות: לא נתנום, וצ"ל: לא יתנים.
עיין בר"ש ובתוספות הנ"ל.
ולא אסרו להפריש את התרומה מן הטבל אלא בשבת, משום עובדין דחול (עיין מ"ש לעיל שבת פי"ד, שו' 30–31), אבל ביו"ט מותר להפריש אם יש עליו תנאי, שהרי מותר לתקן אוכל ביו"ט במלאכה ממש.
ועיין בבלי ל"ז א' ובגירסת הראב"ן ובפירושו בה' ביצה, ע"ו ע"ג, והביאו הראבי"ה ח"ב סי' תש"ל, עמ' 431, עיי"ש היטב.
כגירסת ר"י, כתי"י וראשונים, עיין דק"ס, עמ' 14, הע' ט', ובהערות ר"א אפטוביצר לראבי"ה ח"ב סי' תשכ"ט, עמ' 429, הע' 19. ובהוצ' שלפנינו: רבה.
וכן מביאים הראשונים בשם רש"י, עיין ראבי"ה ח"ב, עמ' 441, הע' 6. ויש להוסיף שכ"ה גם בתוספות י"ד א' ד"ה ב"ה בד"י, עיין בפירוש מהר"מ (לובלין) במקומו.
עיין להלן, שו' 70, ומש"ש.
והביאוהו בשבה"ל השלם סי' רנ"ו, עמ' 249, בכ"י ב', עיי"ש הע' ט"ז. וכן בקצר כלל ח' סי' פ"ו.
והובא בשו"ת מהר"מ ד' פראג סי' תרל"ו וסי' תרנ"ג, ובמרדכי שבת סי' תל"ב וכאן סי' תר"ס.
עיין לעיל פסחים פ"ב, שו' 59–60 ומש"ש.
כלומר, שמא ימלך לשחוט בהמה יותר שמנה, ונמצא שטרח והביא את הכחושה על כתיפיו בחנם, עיין בבלי י"א א' וטאו"ח ריש סי' תצ"ו.
ולא עוד אלא שמסתבר מאד שהמלים "ובתוספתא דמכילתין" דבוקות למה שכתוב למעלה, כלומר, וכן מצאתי בתשובה ובתוספתא דמכילתין, והכוונה לשו' 65 לעיל: והפלפלין הרי הן כתבלין. וכן מוכח מדברי הראבי"ה שבתשובות מהר"מ ד' פראג סי' תרנ"ג. ואח"כ מתחיל עניין חדש: תניא אין כותשין וכו', והכוונה בעיקר לתוספתא שבת ספי"ד.
ועיין בחי' הרשב"א כאן י"ב ב' ד"ה ואיידי שפירש שמלילה ממש (כלומר פרוק האוכל מן הקש) אסורה בשבת, ולא התירו (בבבלי שבת קכ"ה א') אלא רכוך בעלמא. וכ"ה בעבוה"ק שלו שער א' אות ו', ל"ח רע"ב, וכן במרדכי כאן פ"א סי' תרס"א, ומהם בשאר מפרשים.
או שמדברים כאן בסיאה ואיזוב וקורנית דווקא, עיין בבעל המאור בשבת שם.
זו היא הגירסא הנכונה, עיין דק"ס כאן, עמ' 29, הע' כ', שבת, עמ' 337, הע' פ', אהצו"י כאן, עמ' 11. וכ"ה במשנ' הוצ' לו, קויפמן, פרמה וס' מועד על קלף שבביה"מ כאן. ועיין בשטמ"ק ובצל"ח בסוגיין. ועיין לעיל מעשרות פ"ג ה"י, ומש"ש בח"ב, עמ' 703.
כ"ה בשבת בכל הנוסחאות, וכ"ה גם בביצה בר"ח וברי"ף.
ופירש ע"פ התוספתא כאן שמפורש בה "צרורות". ועיין רשב"ם ב"ב צ"ג סע"ב. וכן להלן שו' 80: והצרורות יורדין, ובבבלי שם י"ד ב': והתניא איפכא (כלומר, פסולת למטה) וכו' בעפרא, עיין להלן, שו' 79–80. ועיין בתוספ' רע"א למשנתנו, וכאן מפורש שבאבנים עסיקינן ואינן ראויות למאכל בהמה. ועיין בהגהות הרש"ש מה שתמה עליו.
אבל בתוספ' רי"ד בסוף פירקין הכריע כדברי רש"י.
בד"ר. ובד' קרימונה שורש קס"ה, אות ג', ובד"ח שרש קס"ג, אות ג'.
עיין בירושלמי פ"א ה"י, ס' ע"ד, שבת פ"ז ה"ב, י' ע"ב, ומ"ש בירושלמי כפשוטו, עמ' 142.
הר"ח כאן במקומו, עיטור ה' יו"ט, מחלוקת י"ב, הוצ' רמא"י, קמ"ו ע"א, או"ז ח"ב סי' ס', י"ד ע"ד, והמאירי הנ"ל, עיין באהצו"י לירושלמי שהבאנו בפנים.
עיין מ"ש לעיל, שו' 77–78, סד"ה והברייתא.
ופירש הר"ח: וצריך בית הגיר ללבונו. ועיין בפיה"מ להר"מ ובערוך ערך גר, עה"ש, שמ"ו ע"א.
עיין דק"ס ובית הבחירה למאירי, עמ' 83.
בר"ח, ברי"ף, בפי' ר' ישעי' הראשון ובפי' תלמיד הרמב"ן: עססיות.
וכן ברא"ה י"ז א' ד"ה רא"א: דקי"ל כר' דלעיל לית לן הפרש בין תחומין לחצרות וכו', בתרווייהו איכא משום מיקנא ביתא. ועיין עיטור ה' יו"ט מחלוקת י"ד, הוצ' דמא"י, קמ"ז ע"ג, ובהערה מ"ג שם. ועיין עירובין ע"א א' ובתוספות שם ס"ו א' ד"ה יפה, ומ"ש הנצי"ב בשו"ת משיב דבר ח"א או"ח סי' כ"ז.
רש"י ט"ז ב', או"ז ח"ב סי' שמ"ג, אות ט', ע"ג רע"ב.
מיהו למ"ד בירושלמי שעירוב תבשילין מתיר לערב בחצירות ביו"ט בוודאי סבירא ליה שאיסור עירוב ביו"ט הוא משום שנראה כמתקן ביו"ט (עיין בתוספות י"ז א' ד"ה מאי), שהרי אין להעלות על הדעת שעירוב תבשילין יתיר קניין ביו"ט, כעין מה שתמה ר' יוסי בר' בון בירושלמי שם.
בס' המכריע סי' ב'. וכן הביא משמו בשבה"ל השלם סי' רמ"ו, עמ' 228.
ונשמט שם דף שלם, והושלם ע"פ כ"י וואתיקנה ע"י רא"ח פריימן זצוק"ל בסה"י לכבוד ר"י פריימאנן, עמ' 111 ואילך.
בשלח סי' נ'. אבל עיין בשאילתות כ"י הנצי"ב (לפי העמק שאלה שם אות ד') וכ"י אפשטין (לפי ר"א אפטוביצר בראבי"ה ח"ב, עמ' 452, הע' 9), וכ"ה לפני הראבי"ה (שם) והמנהיג כ"י וותיקנה הנ"ל לעיל הע' 5.
צ"ל: רבי, כמו שמעתיק במלא"ש ערכין פ"ד מ"ב, והעירותי עליו בתרביץ ש"ב, עמ' 110. ולפנינו "תיקון" ע"פ הבבלי ט"ז ב'.
עיין לעיל שם בירושלמי.
ועיין בס' תוספות ירושלים או"ח סי' תקכ"ז, והסיק שם: אולם ביותר י"ל כפשוטו, דאין הכוונה כלל שחברו יצא, אלא דמיירי שנותן לו במתנה גמורה, וקמ"ל דאף שעכשיו אינו שלו אלא של חבירו, מותר לו לבשל וכו', אפשר אף שקודם שבישל יכול ליתנו לאחר ואינו מפסיד בזה, אף שהוא אינו שלו, כיון שהוא בעין. והבוחר יבחר.
ועיין בפני יהושע ובצל"ח בסוגיין שפירשו "אין לו שיעור למעלה" שיכול לערב על כמה אנשים, וכיוונו מדעתם לירושלמי, אבל קשה להעמיס פירוש זה בלשון הבבלי. ואף לפירושם חולק הבבלי על הירושלמי, שהרי בבבלי מצריך כזית לכל הפחות בתחילה.
בעל העיטור ה' יו"ט מחלוקת י"ט, הוצ' רמא"י, קמ"ט ע"ב, בעל השלמה בכ"י (לפי הערות לבית הבחירה, עמ' 102, וכן הביאו הראשונים בשמו, עיי"ש בהערות הנ"ל), הרשב"א והמאירי שם, הרא"ש בפ"ב סי' ט"ז ועוד.
והעירותי על כך בתס"ר ה"א, עמ' 206, ועיין עכשיו בשו"ת מהר"מ, הוצ' רי"ז כהנא (ירושלים תשי"ז) סי' קכ"ט, עמ' קכ"ד.
המלה "בהקנאה" דבוקה ל"משלו", כלומר, שמזכה להם משלו.
עיין אהצו"י, עמ' 18, ובית הבחירה, עמ' 102, פי' תלמיד הרמב"ן, עמ' 70.
באוה"ג, עמ' 18, השמיט את המלה "ולאפוקי" מן הפיסקא שברשב"א, ודברי הריצב"א שהזכיר את הגאונים נעלמו ממנו, אלא שאפשר ואפשר שהרשב"א הוסיף "ולאפוקי" ע"פ הריצב"א הנ"ל בפנים.
עיין בתוספות כ"ב א' ד"ה ומדליקין, אוה"ג, עמ' 18, ראבי"ה ח"ב סי' תשמ"ח, עמ' 451, רשב"א, מאירי ור"ן בסוגיין, רא"ש פ"ב סי' ט"ז, ועוד.
עיין ירושלמי פ"ה סה"ב, ס"ג ע"ב, באהצו"י שם, עמ' 46, בראבי"ה ח"ב סי' תשל"ט, עמ' 439, בתשלום העיטור בס' היובל לכבוד ר"י פריימאנן, עמ' 110, בפי' תלמיד הרמב"ן, עמ' 152. והעירו בעל העיטור ותלמיד הרמב"ן שהר"ח לא העתיק את דברי ר' יוחנן שבירושלמי "לא תאסור ולא תשרי", ואינן באמת בד"ה כאן ל"ז סע"א. וכנראה שרבותינו הסיקו מכאן שהר"ח פסק שמותר להדליק נר של אבטלה ביו"ט, כב"ה. ברם בר"ח מגילה ז' ב' העתיק את דברי ר' יוחנן גרידא, ומשמע שפסק כמותו. וכן העתיקוהו כמה מן הראשונים, עיין בתוספות כ"ג א' ד"ה על, ברשב"א כ"ב סע"ב ד"ה ולימא מר, ועוד, עיין באהצו"י הנ"ל. ועיין בשו"ת מהר"מ (תשובות פסקים ומנהגים) הוצ' רי"ז כהנא (ירושלים תשי"ז) סי' קכ"ז, עמ' קכ"ב. ועיין מ"ש הרמ"מ כשר בתו"ש בא י"ב, חי"א, עמ' 144, הע' שמ"ד-שמ"ה, ובמילואים שם, עמ' 236 ואילך.
ועיין תוה"א להרמב"ן, עניין אבילות ישנה, פ"ב ע"ג ואילך, ריטב"א תענית כ"ט רע"ב, ד"ה מתני' ערב ת"ב, תוספות שם ל' א', ד"ה ערב, מאירי שם, עמ' 90, סמ"ק סי' צ"ו, ד' קרימונה כ"ט ע"ב, וארחות חיים ח"א ה' ת"ב סי' ו', צ"ד סע"ד. ועיין בפתח עינים להרחיד"א תענית ל' א' ד"ה ערב. וכבר האריכו בזה האחרונים.
ועיין גם מ"ש הר"ח עהרענטרייא בסה"י לכבוד הופמן (ברלין תרע"ד), עמ' 29 ואילך. אבל בהערה שם מעיר שעיקר הדברים פרסם בקונטרס יגדיל תורה ח"ב (תרנ"ב), עמ' 224. וס' ארחות חיים נדפס בשנת תרנ"ח.
אלא שבעל הטורים סובר שמחמת סברא זו מותר אפילו אם היא מתכוונת גם לחול.
עיין מבוא לח"ו, עמ' ט"ו ואילך.
ועיין בתוספות י"ח א' ד"ה מדלין.
והאחרונים ז"ל לא נתנו לבם לסוגיית הירושלמי למשנתנו, מפני שלקתה בחסרון. ונעתיק אותה בגירסא המתוקנת שהיתה לפני הרשב"א כ"א ב' (ואני מסגיר במרובעים את החסר לפנינו, וישנו ברשב"א): פתר לה תרין פתרין. על דעתון דבית שמאי, והוא ששתה מהן, על דעתון דבית הלל, והן שיהו ראוין לשתיה. ועושה מדורה ומתחמם כנגדה, דברי הכל והוא שיהא קומקום כנגד המדורה. פתר לה פתר אוחרן [על דעתיה דבית שמאי, והן שראויין לשתיה. על דעתיה דבית הלל, ואפילו אין ראויין לשתיה] על דעתהון דבית שמאי, והוא שיהא קומקום כנגד המדורה, על דעתון דבית הלל, אפילו אין הקומקום כנגד המדורה. וכן היתה הגירסא גם לפני תלמיד הרמב"ן, עיי"ש, עמ' 75. ולפי הלשון הראשון "ראויים" שבמשנתנו פירושו כבלשון המקרא (אסתר ב' ט'. ותרגמו השבעים "הראיות" ἀποδεδειγμέναι, המיועדות), שעומדים לשתייה (ויש לנו סיגנון של משנה עתיקה), וב"ה מתירין אפילו אין עומדין לשתייה, ובלבד שיהו ראויין לשתייה. ולפי פתרון ראשון זה בוודאי אין לפרש שההיתר ברחיצת פניו ידיו ורגליו הוא משום אוכל נפש, שהרי גם ב"ה מצריכים שיהו ראויין לשתייה, ובעל כרחינו הטעם הוא משום,,מתוך". ועיין בתוספות כ"א סע"ב, ובראבי"ה ח"ב ריש סי' תשנ"ו, עמ' 457. וכנראה שהראשונים תפסו דעת ב"ש כלשון ראשון שבירושלמי ודעת ב"ה כלשון שני. ובבית הבחירה למאירי, עמ' 121, פירש ע"פ הפתרון השני שבירושלמי (וסמי משם את תיקון המו"ל), וב"ש סוברים שצריכים להיות ראויים לשתייה, כדי שאם ירצה ישתה, עיי"ש.
ועיין במכילתא דרשב"י, ריש עמ' 21, ומ"ש הרמ"מ כשר בתו"ש בא י"ב, הי"א, עמ' 151, הע' שס"ג (ולעניין מרחיצין את התינוק, עיין עכשיו בס' המכתם כאן, עמ' 222, ובבית הבחירה למאירי, עמ' 121 ואילך), ובהשמטות שם, עמ' 236 ואילך.
עיין תו"ש הנ"ל, עמ' 145, הע' שמ"ח.
שבת מ' א', עיין מ"ש לעיל שבת פ"ג, שו' 6, ד"ה ובבבלי.
וצ"ל שם: שהוחמו "מערב יו"ט" (במקום "מערב שבת"), כהגהת הגר"א באו"ח סוף סי' תקי"א. אבל עיין מ"ש במרכבת המשנה פ"א מה' יו"ט הט"ז.
בהוצ' לו, קויפמן, פרמה, ועוד: כתחילה, ובכי"א ובד' פיזרו: בתחלה, והיא היא, עיין מ"ש מהרי"ן אפשטין במבוא לנוה"מ, עמ' 1260 ואילך. ועיין להלן פ"ג, הע' 12.
עיין דק"ס, עמ' 53, הע' ח', ומ"ש להלן.
כנראה שבבבל שנו שלכבוד האורחים (שהיו קרואין לסעודה) היו מסלקין את הסדינין המלוכלכין בשיירי אוכלין מסעודה הקודמת של בית הנשיא, כדי שלא להמאיס עליהם את הסעודה, אבל בא"י שנו שהיו מסלקין את הסדינין אחרי שיצאו האורחים, כדי שהבית ישאר נקי מלכלוך האורחים. ועיין לעיל שבת, עמ' 166, הע' 2.
לפי גירסת הקטעים מן הגניזה בסה"י לכבוד מרכס, עמ' רס"ד. וכע"ז תקנתי מדעתי בירושלמי כפשוטו, עמ' 479.
והוא עניין בפני עצמו, ואינו דבוק לעניין שלעיל שם, עיין מ"ש בירושלמי כפשוטו הנ"ל. אלא שמן הירושלמי בפסחים אנו למדים שהברייתא הסתמית שלנו היא של ר' יוסי.
כגירסת כי"י וראשונים, עיין דק"ס שם. ועיין שאילתות סי' פ'.
עיין בתכלת מרדכי מה שדייק מן הלשון "מכניסין". ובאמת אין לדייק מכאן כלום, שהרי אין איסור בעשיית מקולס, אלא באכילתו. ואם בשעת צלייתו מקולס היה נראה שעשאו לשם פסח אעפ"י שלא שחטו לשם כך (עיין בבלי פסחים נ"ג ב') מה מועיל אם חתכו אח"כ.
עיין מ"ש עליו בתרביץ ש"כ, עמ' 107. ולא מפי אותו חיים אנו חיים.
מלשונו (νῦν) משמע שבזמן שכתב את ספרו ביונית ברומי זבחו שם את הפסח. ועיין מ"ש יוסטר בספרו Les Juifs וכו' ח"א, עמ' 357, הע' 1.
פירושים על התורה מחכמי ספרד צרפת ואשכח נעתקו מכתבי יד לונדון, אוקספורד, ליידען ומינכען עם הערות.
כלומר שהרי צולהו באליתו, ומוכח שאינו קרבן, עיין בבלי פסחים צ"ו ב' ומקבילות ורש"י מנחות פ"ג ב' ד"ה כשב.
לכאורה אין הכוונה שהיו אומרים כן בפירוש בחיי הגדי, או בשעת שחיטתו, אלא שבדרך כלל היו קוראים את הגדי, או את הטלה, המיועד לאכילה בסעודת אותו לילה "פסח", עיין בבלי פסחים נ"ג רע"ב, וממילא נראה כאילו אוכל קדשים בחוץ, ולפיכך מיחו בידם שלא יעשו אותם מקולסים, שיהא ברור שאין כאן פסחים, ועיין ר"ח פסחים קט"ז ב' (אבל עיין רשב"ם שם קט"ו סע"ב). ועיין ר"ח שם נ"ג סע"א, בתוספות שם ד"ה מפני וברא"ש שם פ"ד סי' ו'. וכל המשא והמתן בגמרא הוא אם יש כאן "נראה" (ועיין היטב במאירי פסחים נ"ג סע"א ד"ה אסור לאדם). ולפיכך דברו בכל מקום על "אכילת" קדשים בחוץ, שהיא בלאו, ולא על שחיטתן שהיא בכרת (לשיטת רש"י כאן כ"ה סע"ב. ועיין בגליוני הש"ס לר"י ענגיל שם, ונעלמו ממנו לרגע קטן דברי המשנה למלך בפי"ט מה' מעשה הקרבנות הט"ו. ועיין גם בהר המריה שם, אות מ"ו), מפני שנראין פסחים מאופן הצלייה גרידא (שאין בה איסור) ובאכילתן כשהן מקולסין. ואם לא הזכירו הבעלים "פסח" מותר בדיעבד לכל הדעות, עיין בב"ח טאו"ח סוף סי' תס"ט ובחק יעקב שם. ברם מדברי יוסיפוס שהבאנו לעיל, הע' 36, משמע שההמון קראו אותם "קרבן פסח", וכן מוכח מכמה מקורות חיצוניים אחרים, אבל מתוך המקורות שלנו מוכח כמו שכתבנו. ושמא הכוונה שחייבו אותו על שהנהיג כן בין ת"ח שנזהרו שלא לקרוא אותו פסח, משום שע"ה קורין אותם פסחים.
עיין בחילוקים שבין אנשי מזרח ובני א"י סי' ח', הוצ' ר"מ מרגליות, עמ' 107, אבל הנוסח והפירוש שם אינם ברורים.
עיין בהגהות הרש"ש פסחים ע"ד א' ד"ה ובמשנה.
מפני שטחינה (אעפ"י שהיא צורך אוכל נפש) נתמעטה בפירוש מן הפסוק, עיין מכילתא דרשב"י, ריש עמ' 21, וירושלמי שבת פ"ז ה"ב, י' ע"ב, וכאן פ"א ה"י, ס' ע"ד, ומ"ש בירושלמי כפשוטו, עמ' 143, ומ"ש הרמ"מ כשר בתו"ש בא י"ב, חי"א, עמ' 150, הע' ש"ס. ועיין מ"ש להלן רפ"ג.
ולדעתו "מקרדין בבהמה" הוא כמו "מגזמין באילנות", עיין מ"ש לעיל בח"ב, עמ' 493.
ואין כאן דוחק כלל, מפני שמקרדין בבניין פיעל פירושו הסרת הקרוד, ומקרצפין פירושו הסרת הקירצוף, הקרצביתא, עיין מ"ש להלן בסמוך בפנים, ועיין לעיל הע' 43.
עיין בתוספות כ"ג א' ד"ה. ושלש ועיין אהצו"י, עמ' 25, ויש להוסיף ראבי"ה ח"ב סי' תשס"ב, עמ' 463. ועיין היטב בחי' המאירי כ"ג סע"א.
לשון הרמב"ן במלחמות רפ"ג, וכע"ז בחי' הרשב"א שם. ונקט רבינו "תאנים" משום שאם נתבשלו ביו"ט יתקלקלו אם לא יארה אותן בו ביום, ולא יהיו ראויות לאכילה ביו"ט, כמפורש בירושלמי ברכות פ"ב ה"ח, ה' ע"ג, ובב"ר פס"ב, ב', עמ' 673–674, ועיין בבלי ב"ב כ"ח ב', ברש"י שם, ד"ה ולר"מ, ובתוספות שם, ד"ה כגון. וכן תותים אי אפשר להכינן מערב יו"ט, כמפורש לעיל תרומות פ"ד ה"ה, עיין מ"ש לעיל ח"א, עמ' 342, שו' 20.
פירש הערוך מלשון לעז βιβάριον, vivarium, פרדס שמאספין שם חיות, וחפירה שמאספין בה דגים.
עיין דק"ס, עמ' 58, הע' ג'. ויש להוסיף גם את הר"ח ור' ישעי' הראשון.
ופשיטא שאף לת"ק הצד במצודה בשבת חייב, שהרי כל זמן שלא עשתה מעשה וקילקלה את המצודה היא ניצודת גמורה, אלא שאינה מן המוכן, מפני שאם תשהה שם זמן רב יכולה להנצל ולהמלט, ואינו סומך עליה. ודווקא אם צד ארי בשבת אינו חייב עד שיכניסנו לגורזקי שלו (בבלי שבת ק"ו ב'), משום שכל זמן שלא הכניסו לשם אין כאן צידה כלל, אבל בשאר בהמות יש כאן צידה גמורה, אעפ"י שיוכלו להנצל אם יחזיקם הרבה זמן.
עיין מש"ש סוף סי' ט' על הלשון "יראה לי".
ועיין בקטעי שאילתות מן הגניזה שפרסם הר"ל גינצבורג בגיאוניקה ח"ב, עמ' 363 ואילך. ועיין גם מ"ש מהרי"ן אפשטין בתרביץ, ש"ו, עמ' 470 ואילך.
עיין בפיה"מ להר"מ ומ"ש בס' ראשון לציון להגר"ח ן' עטר ובחי' חתם סופר בסוגיין ד"ה שיטה ג'.
בצל"ח בסוגיין רצה לפרש שמום שנולד מערב יו"ט אסור לראותו ביו"ט משום מתקן, אבל אם נפל ביו"ט אין כאן איסור מתקן באוכלין, ולא גרע מכלים שנטמאו ביו"ט, ולפיכך הוצרך לומר שהטעם הוא משום מוקצה, עיי"ש. ועיין באו"ש במקומו על הר"מ שם.
וכבר הראינו לעיל בריש מכילתין שהדבור "אינו מן המוכן" בא במקורות א"י במקום "מוקצה" שבבבלי. וטעמו של ר' שמעון מפורש במשנה עצמה, מפני שלא היה בהיכנו מערב שבת, וכל זמן שלא התירו מומחה אינו בהיכנו, ואין שום סתירה וחילוף בין הסוגייא שבבבלי ביצה לסוגיית שבת שם.
וממילא מוכח מטעם זה שאין רואין אפילו אם נפל בו מום מערב יו"ט.
ובסוף דבריו כתב שם: וזה שאמרנו (כלומר, כשברחו הצירעין מן הכוורת וישבו בכותל במקום קרוב, אם מותר לקחת מטה ולמשוח אותו במי לימון ולהניח אותו כנגדן ולשדל אותן בדברים שינוחו על המטה, עיי"ש) אפי' ישראל אפשר דשרי, מכ"ש לומר לגוי וכו'. וצ"ע מן התוספתא כאן לפי פירוש הנ"ל.
ובכמה נוסחאות: בתחילה, כתחילה, והיא היא, עיין מ"ש לעיל פ"ב, הע' 28. ובדק"ס, עמ' 70, הע' ש', העיר שברי"ף כ"י חסרה מלה זו. וקרוב לוודאי שנשמטה שם בט"ס, כשם שנשמטה בט"ס בכי"ו כאן.
והוא המשך הפיסקא המובאת בראבי"ה ה"א, עמ' 408, ובראשונים שציין להם ר"א אפטוביצר שם בהע' 28.
לפי הגהות הב"ח בגליון הרי"ף בשם הגהה ברי"ף ישן, ובעל דק"ס ספ"ג.
עיין מ"ש מהרי"ן אפשטין במ"ח חס"ג, 1919, עמ' 253 ואילך.
עיין בבלי שבת קכ"א א', ב"ק קי"ד א'. וכן הפירוש גם במשנת אבות פ"ה מ"י: שלי ושלך שלך חסיד, והכוונה מה שע"פ דין הוא שלי, הוא שלך, ואיני רוצה ליהנות ממך, חסיד, עיין בבבלי הנ"ל. והרשע אומר להפך מה שמן הדין שלך הוא שלי, עיין בבבלי ב"מ ע' א' (ובמקבילות), ויתבאר אי"ה במ"א. ולפי פירוש רוב המפרשים במשנת אבות החסיד הוא חסיד שוטה, והרשע יוציאו ממנו בדין (מה שאין כן אבק רבית). ועיין להלן הע' 17.
שאם לא כן מי נתן להם רשות לגזברים לסרב לקבל מתנות בשביל הקדש. אבל הואיל ואמרנו (לעיל הע' 16) שאין זו מדת חסידות ליהנות מיאוש בעלים, אינו מן ההידור שהקדש יהנה מיאוש בעלים. ועיין מ"ש לעיל שקלים פ"א, הע' 9 (בעניין מסירה להקדש ברצון גמור). ופשיטא שאין כאן אלא הידור, עיין ב"ק פ"ז מ"ד, בבלי שם ס"ו ב', ס"ז ב', ס"ח ב', ועוד בכ"מ.
כגירסת כי"מ, הר"ח, ועוד.
ומה שלא תירצו בבבלי כן, הוא מפני שסוכת החג דומיא דסוכה דעלמא שברישא, ובה הרי אין חילוק בין סכך לדפנות ובשניהם מתיר ר' שמעון, ומכאן שבסוכת החג אסור בשניהם, והתנאי מועיל בשניהם, ולפיכך הקשו בבבלי מה שהקשו.
ומה שכתב המו"ל שם, הע' 57, אינו מדוייק. והעיטור לא כתב "ובבבלי אמר" (כמו שהעתיק המו"ל ), אלא "ובבלי אמר", והיינו הרב הבבלי, שבעל העיטור מזכירו תכופות. ועדיין לא נתברר בהחלט מי הוא הרב הבבלי, עיין מ"ש ר"מ ראבינאוויטץ בירחון החוקר ח"א, עמ' 151 ואילך.
שהרי לפיהם אין חילוק בין הסכך והדפנות. ודוחק לפרש שמדברים כאן בדפנות שהן יותר מכשיעור, כשיטת רבינו תם בתוספות ל' ב' ד"ה אבל ועוד בכ"מ.
שהרי לפיהם אין צורך בתנאי. ועיין בברכי יוסף או"ח סי' תרל"ח ס"ק א' וס"ק ד'.
אעפ"י שכ"ה גם בד' קושטא, וודאי גמור הוא בעיני שהיא טעות סופר, וצ"ל: לא מיירי בסוכת החג, כמו שהוא בסמ"ג שהוא נסמך לו.
כלומר, בברייתא של נויי סוכה שהביא בה"ג לעיל שם.
כלומר, ובעיטורים הרי בוודאי בחג עסיקינן.
כלומר לא בברייתא שמביא בה"ג לעיל שם, אלא בלשון התוספתא שמביאה בשמה, דהיינו הברייתא שלפנינו.
מסוגיית הבבלי ע"פ הריצ"ג הנ"ל בפנים.
ואין להקשות לפי גירסא זו למה לא הזכירו "מכונסין שבשדה", שהרי אף לגירסא שלפנינו לא הזכירו "מכונסין שבקרפף", אלא שק"ו הוא מהיתר מפוזרין שבקרפף, ואף כאן לא הזכירו "מכונסין שבשדה" מפני שק"ו הוא ממכונסין שבקרפף, וב"ש בוודאי אוסרין בהן, וב"ה הרי לא התירו אלא במכונסין שבקרפף. ואע"פ שיכולנו להשלים גם "מכונסין שבשדה", אבל מתוך ניסוח הברייתות מוכח ששמרו על הסיגנון של שנים, שנים ברישא.
עיין בבלי שבת מ"ז ב', ירושלמי שם פי"ב ה"א, י"ג ע"ג, ובערוך השלם ערך גל א'.
וכן מפורש במשנה שברי"ף בכל הדפוסים הישנים (ד"ק וד"ו), ובוודאי ניסח כן דרך פירוש, שהרי כגירסתינו כ"ה בכל הנוסחאות שבדקתי. אמנם בהוצ' לו חסרה המלה "בשבת", וכ"ה בגליון כת"י קויפמן ובס' העתים, עמ' 345, אבל אין לגירסא זו שום קיום נגד שאד כל הנוסחאות, ואפשר שמחקו את המלה "בשבת" משום שפשיטא היא שבשבת אנן קיימין. ועיין מה שפירש בה בשנות אליהו להגר"א במקומו. ובמשנת רב לר"ב פרענקעל תאומים העיר שכן פירש גם הר"מ בפ"ט מה' שבת סהי"ג. ואין כאן עניין לצורה של ϋστερον πρότερον. ועיין ירושלמי שביעית פ"ד ה"א, ל"ה ע"א, פסחים פ"א ה"ב, כ"ז ע"ג, ר"ה פ"ב ה"א, נ"ז ע"ד.
עיין במבוא לנוה"מ למהרי"ן אפשטין, ריש עמ' 234, והעתיק את נוסח התוספתא שלא בדיוק, והמלח "שנשבר" (אחרי "סואר של קורות") ישנה בכל הנוסחאות, ולא רק בכי"ל, עיי"ש סוף הע' 2. ומלה זו באה אגב "שנתפרקה" ו"שנשברה" שברישא, וכאן "שנשבר" לאו דווקא, אלא אפילו בלא נשבר אין מסיקין בו, שהרי הסואר עומד לבניין והוא מוקצה.
עיין ירושלמי שבת פ"ד ה"ב, ז' ע"א, בבלי שם קכ"ה ב', עירובין ק"ב א'.
ברור שכיוון לתוספתא כאן, ולא הזכיר מפורש "ותניא בתוספתא" משום שהוא עוסק שם בתוספתא, עיי"ש. והרב המו"ל טעה, ואין ברייתא כזו בבבלי.
כגי' ר"ח ועיטור, עיין אהצו"י, עמ' 35. וכן יוצא מפורש מהמשך הירושלמי.
אבל גם הגר"א הגיה כאן (ע"פ משנתנו פ"ד מ"ד): אין פוחתין. ואף במשנתנו (הנ"ל) יש נוסחאות: אין פותחין את הנר.
והפירוש הנכון הוא בעיטור ה' יו"ט מחלוקת כ', קמ"ט ע"ד, ועיי"ש בפתח הדביר, אות כ"ד.
עיין ראבי"ה ח"ב סי' תשע"ד, עמ' 476 (עיי"ש שמסתייע מן הירושלמי, מפני שאם נאמר שאין איסור בדקים אין מקום לברייתא שמביא הירושלמי בסוגייא שם), פי' ר' ישעי' הראשון ובתוספותיו ל"א ב', ריב"א באו"ז ח"ב סי' ש"ס, ע"ו ע"ג. ועיין בהשגות הראב"ד פ"ד מה' יו"ט ה"י, במגיד משנה שם, ובשבה"ל השלם ה' יו"ט סי' דמ"ט, עמ' 240. ועיי"ש בשבה"ל מ"ש בשם אחיו ר' בנימין, וכבר קדמוהו בעיקר פירושו רב האיי (גנזי שכטר ח"ב, עמ' 329) והר"ח במקומו. ולפי פירושם אין כלל טחינה בבקוע עצים, אפילו לנסרים.
כשיטת רש"י כ"ב ב', הרז"ה שם, בעל השלמה לפי ס' המכתם, עמ' 225, ועוד.
עיין בבלי כ"ב סע"ב, וכפירוש הרמב"ן במלחמות כאן פ"ב, אבל לא כשיטתו בכיבוי, ובכל מקום שאפשר לעשות בלי כיבוי אסרו מלאכת מכבה.
עיין בהמשך הבבלי שם ובגירסאות הרי"ף כאן פ"ב סי' תתפ"ט, ועיין בראשונים שצוינו לעיל, ובר"מ פ"ד מה' יו"ט ה"ו ובמרכבת המשנה שם ה"ב וה"ו, ובבית הבחירה למאירי, סוף עמ' 132 ואילך, ואינו שייך לעניין התוספתא כאן.
ואינו שיבוש, כמו שחשב הרב המו"ל שם. ועיין דק"ס פסחים, עמ' 82, הע' ז', והיא נוסחה מקויימת ע"י כת"י וגאונים.
עיין מ"ש מהרי"ן אפשטין במבוא לנוה"מ, עמ' 1181, הע' 1. ויש להוסיף עדות הרשב"א בחידושיו, וכן ליתא במשנה סדר מועד על קלף שבביה"מ כאן. אבל מ"ש מהרי"ן אפשטין שם (בפנים) על הגירסא "ר' אליעזר בן יעקב" שמביא במלא"ש בשם ר' יהוסף [אשכנזי]: וליתא בכל שאר הנוסחאות, אינו מדוייק, שכן כתב גם בחי' הרשב"א בהבאה שבבבלי שבת פ"א ב', עיין בחידושיו כאן ל"ג א' ד"ה ר' אליעזר (אלא שנשמטו שם כמה מלים בדברי הרשב"א). ואף שהוא כותב להלן שם: לאו מדרבי אליעזר קא מקשה, וכו', הכוונה לר' אליעזר בן יעקב אלא שקיצר. אבל פשיטא שצדק מהרי"ן אפשטין שם במסקנתו שגירסא מוטעית היא.
כגירסא שבבבלי שבת. וכן גרסו כאן בה"ג, ר"ח ועוד. ובארמית "מיחצי". וכן אמר ר' אליעזר בן יעקב [תיקונים והשלמות: מלים אילו נגררו בטעות הדפוס מן השורה שלעיל שם, וכאן צ״ל: ״ר׳ אליעזר״ גרידא, והוא ר׳ אליעזר בן הורקנוס שאנו עוסקים בו.] לר' שמעון בר כהנא: אייתי לי חד קיסם (מן הסייג. ובחול הוה עובדא) ניחצי (כ"ה בירושלמי חלה פ"ד הי"ב, ס' ע"ב. ובדמאי פ"ג ה"ב, כ"ג ע"ב, בטעות: מיחצד) שיניי.
שלש מלים האחרונות ליתא בתוספתא כאן, וישנן בשבת פ"ה ה"י, שו' 24, עיין מש"ש.
עיין מ"ש במבוא לירושלמי כפשוטו, עמ' כ"ד, ומ"ש ר"י וועללעש ביאהרבוך הפרנקפורטי ח"ד, עמ' 80, סוף הע' 5.
עיין מ״ש להלן בתוספתא כפשוטה, עמ׳ 1125.
וביתר באור אצל ר' ישעי' הראשון, שאם יתירו לו לקנב את הירק בכלי שרגילין לגזוז בו במחובר יחשדו בו שעכשיו תלשו באותו כלי, ויבואו להתיר תלישה מן המחובר.
עיין היטב בבבלי כ"ו סע"ב ואילך.
פורנה (וכן בסורית) צורה שמית של φοῦρνος furnus, ועיין בהוספות לעף למלונו של קרויס למלים שאולות, עמ' 434.
אנטיכי, כלומר χαλακία] ἀντιόχεια], יורות הבאות מאנטוכיא.
עיין בבלי שם מ"א ב' ומ"ש בירושלמי כפשוטו, עמ' 85.
ארבע מלים האחרונות לא נזכרו בשום נוסח לא בירושלמי (לרבות גם שרי"ר, עמ' 304) ולא בתוספתא.
עיין מ"ש לעיל פ"ג, שו' 52–53, ד"ה לא יתן.
המלה "מלמטן" ליתא בשאר הנוסחאות ובמקבילות, ושמא צ"ל: למעי' (=למעיה).
הר"מ לא פירש "משילין" מלמעלה למטה, עיי"ש, ועיין בירושלמי רפ"ה. והשוה הלשון בבבלי ל"ו א'.
כלומר, המלה שבות שבמשנתנו מסמנת שני מיני "רשות", רשות גמורה שאין בה זיקה של מצוה, ורשות שיש בה זיקת מצוה, עיין מ"ש ע"ז בתרביץ ש"ה, עמ' 97 ואילך. עכשיו ראיתי שכבר קדמני בזה רד"צ הופמן במגצין של ברלינר ח"ה (1878), עמ' 37, ועיי"ש ח"ד, עמ' 120.
עיין ר"מ רפכ"א מה' שבת.
"ציון" של יאסט ח"ב (תר"ב), עמ' 5, הע' 4.
וציין לו: בת"כ בפרשת יוה"כ. אבל במכילתא דרשב"י, עמ' 20, לא נזכרה כלל קבוצה זו של רשות.
תוספות סנהדרין מ"ד א' ד"ה חיישינן, שו"ת הרדב"ז ח"ד (ליוורנו תי"ב) סי' פ"ד.
ליקוטים של פוזננסקי סי' מ"ח, מס' המנהיג ה' פסח סי' צ"ו, עמ' 89. ועיין במפתח למגילת סתרים בתרביץ שי"א, עמ' 242, סי' צ"ה.
בעיטור ה' יו"ט מחלוקת כ"ד כ"י וותיקנה ובדהאב, לפי רא"ח פריימן בסה"י לכבוד ר"י פריימאנן, עמ' 110: כרת ומכות בשבת ואין כרת ומכות בי"ט. וכ"ה בפי' תלמיד הרמב"ן, עמ' 152, ובחי' המאירי ל"ז א' ובבית הבחירה, עמ' 223 (וכנראה ששניהם העתיקו מן העיטור). ופירושו שבשבת יש חילוק מלאכות וחייב על כל מלאכה כרת (ומכות לאו דווקא), מה שאין כן ביו"ט, עיין בבלי פסחים מ"ח א' מכות כ"א ב', ועיין בעמודי ירושלים בירושלמי כאן במקומו שפירש כן את דברי המאירי.
שהרי רוב הדברים שנשנו כאן אי אפשר לעשותם ע"י גוי כלל.
ועיין בשלטה"ג במקומו שם שתמה שהרי כן מפורש גם בבבלי ב"ק ע' ב', עיי"ש. וכן יוצא גם ממשנתנו שם פ"ז מ"ב, ועיין בירושלמי שם פ"ז סה"ה, ו' ע"א. ובתוספות בכורים ציין גם לבבלי ב"מ ט' א'.
כלומר, נקט את הרישא ומכוין לסיפא.
בד"ח של התוספתא: ר' דוסא אמר הלוקח בהמה מחבירו בעי"ט אע"פ שלא מסרה לו אלא בי"ט הרי היא כרגלי הלוקח, והמוסר בהמה לרועה אע"פ שלא הודיע וכו'. ועדיין בד' אמשטרדם הגירסא היא כמו בד"ר: הלוקח בהמה מן הרועה וכו'. וכן, כנראה, היתה הגירסא לפני בעל ח"ד. וגירסת הדפוסים החדשים אינה אלא טעות הדפוס, ובחנם טרחו האחרונים ליישבה.
לפי גירסת כי"מ, הר"ח, ר' ישעי' הראשון והרא"ש. וכן היה לפני רש"י, עיין דק"ס, עמ' 100, הע' ל'.
בפיסקא מן המשנה שם: בהמתו לאינו ישראל, או לרועה וכו'. אבל בד"ר: לגוי וכו', וצ"ל: ל[ב]נו, או לרועה.
מפשטות הלשון שם משמע שהגאון פירש את הגמרא כפירוש הרי"ף, ואף לפי משנתנו שיש שם בן ורועה, אם מסר לאחד מהם, הרי היא כרגלי הרועה. ומ"ש שם: "ומסר בהמתו לבנו ולרועה לא תצא בהמתו חוץ לתחום של בנו ושל רועה שהיא ברשותו", או, או, קאמר, כלומר, לבנו או לרועה וכו' חוץ לתחום של בנו, או של רועה, עיי"ש.
כלומר, שור של מרעה, עיין מ"ש לעיל שבת פט"ז, שו' 8, ד"ה גורפין.
לעיל שבת פי"ב, שו' 71–72: בלילי שבת מדיחן שיאכל בהן לשחרית, לשחרית מדיחן שיאכל בהן לסעודה, לסעודה מדיחן שיאכ' בהן למנחה וכו'. ובמקום "לסעודה" שבתוספתא שם אמרו בירושלמי: לחצות, ובבבלי: בצהרים, עיין מש"ש ד"ה כיצד.
מלה זו באה בטעות מלמטה שם, ואינה בכי"מ, בר"ח ובשאר ראשונים, עיין דק"ס, עמ' 101, הע' נ', שהרי לא בשותפות עסיקינן, אלא בשכל אחד שאל מן הבעלים לזמן אחר.
כוונתו לעיין גם בתוספתא נגעים פ"ז ה"ח שהלשון שם שונה קצת ממשנתנו. אבל בחולין שם, וכן בסוכה ה' ב', הובאה לשון המשנה בנגעים פי"ג מ"ט: מי שנכנס לבית המנוגע וכליו על כתפו וכו', היה לבוש בכליו וכו'.
כלומר, שהרי הוא מכוין להוציא את האדם ולא את כליו, והכלים בטלים על גביו, דומיא דחבית שבטלה על גב מימיה. וצ"ע לפירוש הרב ז"ל למה התיר ר' יהודה בבבלי עירובין שם להוציא את החבית, ולא חששו לבעל החבית, שהדי רק להלן שם העמידוה בחבית של הפקר, עיי"ש. וצ"ע.
כן מעיד בפי' כת"י לירושלמי ביצה לבעל ס' חרדים שכן הוא בספרי כתיבת יד.
כ"ה בכי"ל של הירושלמי, אלא שבגוף כתה"י היה כתוב "המים", ותוקן חמין. ובספרי הירושלמי כת"י הנ"ל: חמין.
ואין בהן כח לקנות שביתה, דומיא דשלהבת שהזכירו בסמוך לה במשנתנו ובתוספתא להלן, אלא ששלהבת אין בה ממש אפילו לעניין הוצאת שבת.
ושם: במערה מכד לכד היא מתניתא וכו', דר' יהודה אומר משקה טופח וכו', והוא באשגרה משבת פ"ב ה"ד, ה' ע"א, ולהלן עירובין שם ה"ה, כ"ו ע"ב. וכאן צ"ל: דר' יהודה אומר מים אין בהם ממש, כפי שיוצא ברור מן הבבלי שם צ"ז ב', וכמו שהגיה בק"ע, ועיין גם בפ"מ.
כגירסת רוב הנוסחאות, עיין דק"ס, עמ' 106, הע' ב'. וכ"ה בהוצ' לו, קויפמן, פרמה ומשניות סדר מועד על קלף שבביה"מ כאן.
ועיין בים של שלמה פ"ה סי' ט"ז, ועדיין לא היו לפניו לא חידושי הרא"ה ולא פירוש תלמיד הרמב"ן, ומדבריהם מוכח שמרן צדק בפירושו לדברי הר"ן.
ובחי' הרשב"א מ' רע"א, ד"ה דתנן, מפורש כתירוץ הראשון של מהר"ם שיף.
במשנתנו הסיגנון הוא "ואם עירב הוא", ולפנינו כעין שתי בבות. ושמא דייקו בתלמודים מסיגנון זה שיש כאן עוד אחד ששייך למקום הפירות. אבל לפי סיגנון התוספתא בוודאי שאין להכניס לתוכה מפקד ונפקד.
עיין מ"ש לעיל ח"א, עמ' 288, ובהע' 30 שם.
עיין מבוא לח"ו, עמ' ט"ו ואילך.
וכבר הראיתי בצופה האנגלי סדרא חדשה חל"ה (1944), עמ' 47, הע' 70, שבמלון זה נשתמרו לנו הצורות היווניות שהשתמשו בהן בא"י ובמצרים.
בליקסיקונים של ימי הבינים לפי Goetz באוסף Corpus Glossariorum Latinorum מתורגמת trulla ליונית: ζωμάλιστρος (עיי"ש בח"ז, עמ' 370) והיינו כף גדולה שמגיסים בה מרק.
במס' דרך ארץ הוצ' היגר, עמ' 235, בשנו"ס מביא בשם כ"י אוקספורד (שהוא המעולה ביותר לדעתו, עיי"ש במבואו, סוף עמ' 50): ואין נותנין דבר לתינוק אלא אם כן נטלו רשות מבעל הבית. והכוונה היא לתינוק שאינו בנו של בעל הבית, שהרי הלכה זו בתינוק של בעל הבית שמענו כבר לעיל שם בסמוך. והוא, כנראה, במקום שלא נהגו להוליך קטנים לבית המשתה.
ושם מפורש שאסוד לחוף ביו"ט, אפילו בחפיפה בלי נתר, עיי"ש ס"ו רע"ב. אבל מתוך השאילתות אחרי מות סי' צ"ו, בה"ג ה' נדה, ד"ו פ"ה ע"ב, ד"ב, עמ' 626, מוכח שמחמת איסור סריקה אתינן עלה. וכן משמע בירושלמי מגילה פ"ד סה"א, ע"ה ע"א. ועיין גם בירושלמי פסחים פ"א ה"א, כ"ז רע"ב, פ"ב ה"ז, כ"ט ע"ג. וכבר הקשה בהעמק שאלה לשאילתות הנ"ל אות ו', מ"ט ע"ב (ד' ירושלים, קע"ג ע"א) לשיטת הרמב"ן והרשב"א (עיין עכשיו גם במאירי נדה, סוף עמ' 292) שאינה צריכה לסרוק במסרק, למה אסור לחוף ביו"ט. והעלה שם (בשם חתנו הגר"ד שפירא) שהאיסור הוא משום סחיטה, וציין לברכי יוסף יו"ד סי' קצ"ט ס"ק ג'. ועיין במרכבת המשנה פ"א מה' שבת ה"ה. ועיין מ"ש לעיל שבת פט"ז, הע' 38.
עיין מבוא לח"ו, עמ' ט"ו ואילך.
לפי עדותו של בובר שם. אבל מ"ש בשם ס' הפרדס אינו נכון, ושם חסרה המלה "נתר" גרידא.
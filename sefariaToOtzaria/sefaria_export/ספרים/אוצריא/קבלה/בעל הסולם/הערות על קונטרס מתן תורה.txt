בּוּקֵי סְרִיקֵי – קנקנים ריקים, כלומר דברי הבל שאין בהם ממש.
עִזְקָא – טבעת (מנעול).
קִפּוֹז – עוף השוכן בחורבות. ופירוש הפסוק כך הוא: שָׁמָּה (במקומות החרבים) קִנְּנָה, תעשה לעצמה קן ומקום מדור. וַתְּמַלֵּט, תטיל ביציה. וּבָקְעָה, תבקעם להוציא האפרוחים. וְדָגְרָה בְצִלָּהּ, תקרא בקול למשוך האפרוחים אליה להסתירם בצלה כדרך העופות (ישעיה לד, טו, ע"פ מצודות).
חוֹבְרֵי חָבֶר – מחברי חיבורים. לשון נופל על לשון מהכתוב (דברים יח, יא): "וחובר חבר", והוא מין כישוף שמצרף נחשים או עקרבים יחדיו למקום אחד (רש"י).
לשון שנאמרה אצל משה רע"ה: עלה ראש הפסגה וגו' (דברים ג, כז).
כמו המלאך הנודע – ראה גמ' ברכות ד, ב.
מְבַלֵּי עולם – מבלים ומשחיתים את העולם.
בנו של יוחאי (דהיינו רבי שמעון) יודע לשמור דרכיו (הסולם משפטים אות קכב).
נובלות חכמה – מעט שנובל מן החכמה, כאותם פירות הנובלים ונושרים מן העץ (עי' בר"ר יז, ה).
רש"י: ואינו מיקל ראשו.
תרגום יונתן בן עוזיאל.
כל מה שעליך שנוא לא תעשה לחברך. והמצוות האחרות פירוש הן למצוה זו, לֵךְ וּלְמַד.
העדפת קבוצת אנשים על האחרת עקב השתייכותם ללאום מסוים.
קוטב – הציר עליו סובב הכל (לשון מושאלת).
שהתשלום עבורה אינו אלא בסוף תקופת השכירות (ב"מ סה, א).
כל חסד שעושים, לעצמם הם עושים.
מאמר זה 'הערבות' נדפס בקונטרס הב' והינו המשך למאמר הקודם 'מתן תורה'. מספור האותיות גם הוא ממשיך בהתאם לכך.
המילה 'כי' משמשת בארבע משמעויות: אם, שמא, אלא, שהרי (גמ' ר"ה ג, א).
יהושע יג, לג: ולשבט הלוי לא נתן משה נחלה, ה' אלהי ישראל הוא נחלתם כאשר דיבר להם (ראה גם במדבר יח, כג).
לך וקרא דבר זה בבית הספר. דבר פשוט, הוא אשר גם תינוקות של בית רבן יודעים אותו (רש"י סנהדרין לג, ב).
גִּרְסָא דְּיַנְקוּתָא – לימוד בגיל צעיר, שנחקק היטב בזיכרון.
הוא מגמרא במס' בבא קמא (סה, ב) על הכתוב "שׁוֹר אוֹ כֶשֶׂב אוֹ עֵז כִּי יִוָּלֵד".
להתיק – לנתק, להרחיק (עי' יהושע ח, ו).
אכמ"ל – אין כאן מקומו להאריך.
השראת השכינה בתחתונים הינה צורך של העליון. בהקדמה לספר פנים מסבירות (אות ז) מביא זאת בלשון קושיה: "שמאמר הזה מתמיה מאוד"– כוונתו להקשות, איך אפשר לומר צורך וחסרון בבורא ית', השלם בתכלית השלמות? בהמשך מתרץ שהרצון היחידי שאפשר להבחין בו– הוא הרצון להשפיע ולהיטיב לנבראיו, שזה ודאי אינו נבחן לחסרון כלל. עיין שם באריכות.
פת קיבר – לחם פשוט וגס, העשוי מקמח המעורב בסובין.
חיובית – כמו: מחויבת המציאות.
משנה אבות (ב, ב): יפה תלמוד תורה עם דרך ארץ, שיגיעת שניהם משכחת עוון.
פירושו ראה להלן עמ' צב.
פירושו ראה להלן עמ' צב.
ביאורו ראה לעיל עמ' כד.
מחובר ויונק מן המקור.
משל הוא לאדם המכסה פניו להסתירם בכנף בגדו. "ולא יכנף עוד מוריך"– לא יסתיר עוד הקב"ה פניו ממך (ע"פ רש"י ומצודות שם).
עוד בענין זה שמכונות מדרגות ראה מאמר לסיום הזהר אות ט' (להלן עמ' קמו).
כוח בלתי נראה שפעולתו ניכרת.
משוער – שיעור ומידה.
נוֹמִינִיזְם – תורת השֵמות. ענף בבלשנות העוסק בחקר מקור המילים ודרך התפתחותם במשך הדורות. מכונה כיום אטימולוגיה.
מאמר הפסיעות נדפס בסוף ספר 'חסד לאברהם' למוה"ר אברהם אזולאי זצ"ל.
אָנָלִיטִי: הפרדת הדבר לכל הבחינות שבו. [תרגום המילים הלועזיות במאמר זה הוא כפי שנדפס במאמר המקורי. הוספות העורכים באו בסוגריים מרובעות].
סִינְתֶּטִי: האיחוד והקשר בין הדברים, כמו ההיקש והקל וחומר.
דברים אלו נכתבו בשנת תרצ"ג, כשש שנים קודם לפרוץ מלחמת העולם השניה ושואת יהדות אירופה, והוא פלא. ראה גם הערה להלן עמ' קצז.
מדינות הדוגלות בקנין פרטי ורכושנות, בהן בעלי ההון מנצלים את הפועלים.
כוח־מטרה, שהוא כוח הפועל המניע לכל גוף ומודד לו כוח ליגיעה, כתפקיד הדלק במכונה [בלשוננו: מוטיבציה].
ע"פ המשך הכתוב בישעיה שם: וְאִם תְּמָאֲנוּ וּמְרִיתֶם, חֶרֶב תְּאֻכְּלוּ וכו'.
הכוונה לחוק שימור החומר. ומבאר שכדוגמת גוף ונפש, כן הוא בכל הבריאה כולה. גם הדומם יש בפנימיותו ניצוץ אלהי המחיה אותו שהוא מהותו, והחומר לבוש לו. כך שהמהות נשארת לנצחיות, רק הצורות מתחלפות.
מצודה – רשת המיועדת לציד.
'מתבכרים' מלשון ביכור, הבשלת הפרי. 'נגמלים' מלשון הכתוב "ויגדל הילד וַיִּגָּמַל", ומשמעותו סיום השלב בו הילד זקוק לאמו.
וִיז אַ טֶערְגֹא – כוח הדוחה לאיזה דבר מאחוריו [לטינית: vis a tergo].
וִיז אַ פְרֹאנְטא – כוח המושך לאיזה דבר מלפניו [front – חזית, מלפנים].
צוֹנֶה וַאֲלָפִים – צאן ובקר (רש"י, תהלים ח, ח).
עשה מה שטוב ונאה לפניך.
מאמר החירות, בשונה מהמאמרים הקודמים, אדמו"ר זצ"ל לא סיים עריכתו לדפוס והוא נעתק כאן מכתב־יד.
מוֹסֵרוֹת – רצועות שקושרים בהן העול שעל הבהמה (ע"פ רש"י ומצודות ירמיה כז, ב).
מִתְאַנִּים – מלשון אונאה. מדין תורה, כאשר המקח אינו שווה את המחיר ששולם בעדו, נחשב זה לאונאה.
המילה 'אנוכיות' המופיעה כאן ובהמשך אין כוונתה למובן הרווח, שהוא אהבה עצמית מופרזת וכד', אלא במובן של 'אני' הקיים ופועל כישות עצמאית יחודית.
בכתב היד היה רשום בתחילה: חוק ההתפתחות. מאוחר יותר תיקן אדמו"ר זצ"ל הגדרה זו, ובמקומה כתב: חוק הסיבתיות (גם כיום מוכר חוק זה בשם 'עיקרון הסיבתיות'). בהתאם לכך בהמשך במקום: גורם א', גורם ב' תיקן וכתב: סיבה א', סיבה ב' וכו'. עם זאת נותרו עקבות מהנוסח הקודם, כך שהמילה גורם משמשת לצד המילה סיבה. למשל: סביר להניח שאחרי התיקון: "חוק הסיבתיות", צריך היה המשך המשפט להיות: "בדרך סיבה ומסובב". אלא שבפועל נשאר "בדרך גורם ונמשך". ככלל לא שינינו והותרנו דברים כמות שהם. עם זאת ידע הלומד כי הלשונות מתחלפים, וכוונתו ז"ל הייתה להחליף לשון 'גורם' ב'סיבה'.
כאן למשל היה כתוב בתחילה 'גורם' ואדמו"ר תיקן ל'סיבה'. ראה הערה קודמת.
אִינְסְטִינְקְט – נטייה תורשתית המתפקדת ככוח מניע מאחורי התנהגות.
אִידֵאָה – רעיון, מחשבה, במובן של חיים סביב רעיון ומטרה מסוימים.
סוּבּ קוֹנְשִיֶעס – תת מודע, תת הכרה (suconscious).
סתר הוא סיבה פנימית להתנהגות גלויה. והנה אותה תכונה נסתרת היא עצמה שמתגלה אצל הבן, רק בצורת ביטוי הפוכה.
בכתב היד נוספה כאן הערה: וכבר ידעת שאף על פי שאביו היה ותרן (-פזרן, מוותר מממונו), יכול הוא לרשת ממנו נטיה השלילית להיות קמצן. כי השלילה היא גם כן ירושה גמורה, ממש כמו הקיום.
ביאורו ראה בסוף מאמר לסיום הזוהר (לקמן עמ' קנב, אותיות טו-יז).
בכתב היד נוספה כאן הערה בענין השכל ושליטתו בגוף, וז"ל:
הערה מכתב־יד אדמו"ר בעל הסולם זצ"ל:
מֵטָאפִיזִיקָה – מֵעֶבֶר לפיזיקה. המדע הפילוסופי הדן בדברים שהם מעבר לטבע הנתון בתחום המדידה והניסוי. (אמר העורך: אותן השיטות התקשו בשאלה עצומה זו, היכן הוא האדם מבחינת ישות עצמאית, הלא כל כולו אינו אלא סביל לד' הגורמים הנזכרים? לזאת באו והוסיפו עצם רוחני (-מטאפיזי), ואמרו שהוא עצם האדם. להוציא מדעתם בא כאן בפרק ב' של המאמר ומבאר עצמותו של האדם בדרך טבעית לבד. ראה גם בהערה להלן עמ' קיט).
דּוּאָלִיזְם – תרגומו שְׁנִיּוּת. שיטה המחלקת את האדם לב' גורמים שאינם תלויים זה בזה: גוף גשמי ונפש רוחנית. עיקר עצמותו של האדם היא הנפש, וגם הגוף לעצמו עומד חי ושומר על קיומו. (זה הביאור הוא על פי המבואר במאמר 'גוף ונפש' שנדפס בספר פרי חכםמאמרים ובספר מאמרי הסולם אות צא, עי"ש באריכות).
טְרַנְסְצֶנְדֶנְטָלִיוּת – היא אמונה בישות רוחנית המתקיימת בפני עצמה ובלתי תלויה בטבע. הגוף לשיטתם אינו אלא כמו מלבוש לנפש, וכל כוח החיים התנועה והשמירה שבו באים ממנה.
מבואר גם בהקדמה לספר הזוהר אות ז', נדפס להלן עמ' קסב.
פְּרוּדָה – מוֹלֵקוּלָה. חלק היותר קטן בחומרים המורכבים ממספר אטומים קשורים, האוצר בתוכו את תכונותיו של החומר.
צֶנְטְרִיפֵּטָלִי – שואף אל המרכז, הוא כוח המושך גוף הנע במסלול מעגלי לכיוון המרכז.
צֶנְטְרִיפוּגָלִי – שואף להתרחק מן המרכז, כוח הדוחה את הגוף מן המרכז אל ההיקף.
מָטֶרְיָאלִיזְם – חָמְרָנוּת. שיטה הטוענת כי החומר הוא הגורם העיקרי לעולם ולכל התופעות שבו. הקיצונים שבהם סוברים כי החומר הוא הגורם הבלעדי, ושוללים לחלוטין מרכיבים רוחניים. 'המטריאליסטים האוטומטיים הקיצונים' סוברים שהאדם אינו אלא מכונה אוטומטית המגיבה לגירויים שבסביבתה. (רצונו לומר שביאורו בדבר ה'אני' – הרצון לקבל, הוא טבעי, לכן מתיישב גם לפי דעתם של החמרניים האלו ואין צריך להוסיף לו עצם רוחני וכד'. מהו אם כן עניינה של הנפש הרוחנית? זה נתבאר במאמר גוף ונפש שנזכר בהערה לעיל עמ' קטז, עי"ש).
ראה כעין זה לעיל מאמר השלום אות ד'.
אין כאן כל חובה מוטלת על היחיד מצד ההשגחה.
תת מודע, ראה הערה לעיל עמ' קו.
הערה כללית: במקור נרשם: 'אנוכיית'. על מנת להקל על מרוצת הקריאה תוקן ל'אנוכיות'. משמעות המילה היא, היות האדם מתקיים בעולם כישות עצמאית. ראה לעיל הערה בעמ' קא.
ליטרא – מידת משקל (כמחצית הק"ג).
סוּבְּיֶקְטִיבִיוּת – יחס המבוסס על הרגשתו העצמית של האדם, בניגוד לאובּיֶיקטיביות המתייחסת אל הדברים כפי שהם.
פרודה – ראה הערה לעיל עמ' קיח.
מהן צורות הקבלה הללו? בפירושו על ההגדה של פסח "וזאת ליהודה" כתב רבינו: והנה אחר כל החקירות והבדיקות, אין אנו מוצאים צורך מיוחד נטוע בחפץ האדם שלא יהיה נמצא בכל מין החי, זולת ההתעוררות לדביקות אלוקית. נמצא שכל ענין ההויה של מין האדם הוא משוער רק באותה ההכנה הטבועה בו להשתוקק לעבודתו ית'. ובזה נעלה הוא על הבהמה.
שם מבאר המלבי"ם שהבורא נטע בנשמה בתולדתה הדעות האלקיות וההשכלות האמיתיות, והם שתולים בטבעה, לא ע"י החוש והבחינה.
נאשם, נאשמה – אולי צריך לומר: נישום, נישומה.
במקום זה נראה שיש חוסר משמעותי בכתב היד, חבל על דאבדין. המשפטים שבסוגריים נכתבו ע"י העורכים לקשר הענין. מתוך הענין נראה כי עד כאן ביאר אשר הרצון לקבל ותמונת החפץ המתקבל באים תמיד כאחד, א"כ גילוים שווה. עתה בא להוסיף ולבאר אשר גם קומתם שווה ושיעור חייהם שווה.
כתוב הוא בקהלת (יב, א): "והגיעו שָׁנִים אשר תאמר אין לי בהם חפץ".
מאמר זה נאמר ע"י אדמו"ר בעל הסולם זצ"ל בסעודת הסיום לספר הזהר שנערכה במירון בשנת תשי"ג. חלקו הראשון (עד אות יב) נאמר שם, וההמשך נאמר בתל אביב.
מוחא וליבא – מוח ולב. המוח הוא מקום המחשבות וההשכלות, הלב מקום הרגשות והרצונות. הדבקות במידותיו, "מה הוא רחום" וכו' שהזכיר לעיל היא השוואת הצורה בליבא. להלן מבאר ענין האמונה, שהיא השוואת הצורה במוחא.
חבל מלשון חלק ושיעור מידה, כמו "חבל נחלתכם" (עי' מצודת ציון יחזקאל מז, יג).
תלמוד תורה, בית ספר.
משיכה.
עוד בענין זה ראה ברכת שלום – שמעתי מאמר ר"ב: שחרור ארץ ישראל.
מכוון למה שהקשה לעיל (אות ה) האיך אפשר לו לאדם להפך טבעו. ותירץ שהוא ע"י תורה ומצוות לשמה, שהמאור שבה מחזירו למוטב. כעת שב להקשות: עדיין, מניין יקח חמרי דלק לעבוד עבודה זו של 'לשמה'?
דין הוא בהלכות קידושין שהבעל הוא שנותן את כסף או טבעת הקידושין לאשה. ואם הפכו הסדר והאשה היא שנתנה לו– אינה מקודשת. אמנם חידוש יש באדם חשוב, שאפילו נתנה היא, מקודשת. שקבלתו הימנה נחשבת לנתינת תענוג ממנו אליה.
מבלה– שהמה בָּלים והוא קיים לעד (עפ"י גמ' ברכות י, א).
פה אל פה היא השגה מכח דבקות, שנעשים כאחד. פה לאוזן היא השפעה מעליון לתחתון, שהאחד נותן לשני (אותיות דליבא מאמר כט, עש"ה).
ראה לעיל מאמר החירות אות י'.
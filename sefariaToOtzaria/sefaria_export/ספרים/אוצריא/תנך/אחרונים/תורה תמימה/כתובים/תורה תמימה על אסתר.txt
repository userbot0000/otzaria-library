<h1>תורה תמימה על אסתר</h1>
הרב ברוך הלוי אפשטיין
<h2>פרק א</h2>
<h3>פסוק א</h3>
<b>ויהי בימי.</b> א"ר לוי ואתימא ר' יונתן, דבר זה מסורת בידינו מאנשי כנסת הגדולה כל מקום שנאמר ויהי בימי אינו אלא לשון צער, ודכותה ויהי בימי אחשורוש – הוי המן <sup style="color: gray;">א</sup>.<br/>(מגילה י' ב')
<b>ויהי בימי אחשורוש.</b> [רב פתח למגילה זו] ויהי בימי אחשורוש וי ויהי, הדא הוא דכתיב (פ' תבא) והתמכרתם שם לאויביך לעבדים ולשפחות ואין קונה <sup style="color: gray;">ב</sup>.<br/>(שם י"א א')
<b>ויהי בימי אחשורוש.</b> רבי יצחק פתח למגילה זו בפסוק זה (משלי כ״ט:ב׳) ברבות צדיקים ישמח העם ובמשול רשע יאנח עם – בשעה שהצדיקים נוטלים גדולה – חדוה ושמחה בעולם<sup style="color: gray;">ג</sup>, ובשעה שהרשעים נוטלים גדולה – וי ואנחה וחרון אף בעולם, הדא היא דכתיב ויהי בימי אחשורש – וי שמלך אחשורוש <sup style="color: gray;">ד</sup>.<br/>(פתיחתא למ"ר)
<b>אחשורוש.</b> אמר רב, אחיו של ראש ובן גילו של ראש, אחיו של ראש – של נבוכדנצר הרשע שנקרא ראש, שנאמר (דניאל ב׳:ל״ח) אנת הוא רישא די דהבא <sup style="color: gray;">ה</sup>, ובן גילו של ראש הוא הרג והוא ביקש להרוג, הוא החריב והוא ביקש להחריב <sup style="color: gray;">ו</sup>, שנאמר (עזרא ד') ובמלכות אחשורוש בתחלת מלכותו כתבו שטנה על יושבי יהודה וירושלים <sup style="color: gray;">ז</sup>.<br/>(מגילה י"א א')
<b>אחשורוש.</b> אמר רב תחליפא בר בר חנה, אחשורוש – שהיה אחיו של ראש, אחיו של נבוכדנצר, וכי אחיו היה והלא זה כשדי וזה מדיי, אלא זה בטל מלאכת ביהמ"ק וזה החריבו, לפיכך השוה אותם הכתוב כאחד, הדא הוא דכתיב (משלי י״ח:ט׳) גם מתרפה במלאכתו אח הוא לבעל משחית, זה נבוכדנצר שהשחית את ביהמ"ק <sup style="color: gray;">ח</sup>.<br/>(מ"ר)
<b>אחשורוש.</b> שמואל אמר אחשורוש – שהושחרו פניהם של ישראל בימיו כשולי קדרה, ור' יוחנן אמר, כל שזוכרו אומר אח לראשו <sup style="color: gray;">ט</sup>, ור' חנינא אמר שהכל נעשין רשין בימיו <sup style="color: gray;">י</sup>, שנאמר וישם המלך אחשורוש מס.<br/>(מגילה י"א א')
<b>אחשורוש.</b> ר' ברכיה אומר, אחשורוש – שהכחיש ראשן של ישראל בצום ובתעניות, ר' לוי אמר – שהשקה אותן ראש ולענה, ור' יהודה ב"ר סימון אומר שביקש לקעקע ביצתן של ישראל <sup style="color: gray;">יא</sup>.<br/>(מ"ר)
<b>אחשורוש.</b> ר' לוי ורבנן, ר' לוי אמר, אחשורוש הוא ארתחששתא, ולמה נקרא ארתחששתא שהיה מרתיח ותש <sup style="color: gray;">יב</sup>, ורבנן אמרי, שכל מי שזוכרו חושש את ראשו <sup style="color: gray;">יג</sup>.<br/>(שם)
<b>הוא אחשורוש.</b> [מהו הוא אחשורוש] – הוא ברשעו מתחלתו ועד סופו <sup style="color: gray;">יד</sup>.<br/>(מגילה י"א א')
<b>הוא אחשורוש.</b> ר' יהודה ור' נחמיה, חד אמר, אחשורוש – שהרג את אשתו מפני אוהבו, הוא אחשורש – שהרג את אוהבו מפני אשתו, וחד אמר, אחשורוש – שבטל מלאכת בית המקדש, הוא אחשורוש שגזר עליו שיבנה <sup style="color: gray;">טו</sup>.<br/>(מ"ר)
<b>הוא אחשורוש.</b> ר' יצחק ורבנן, ר' יצחק אמר, אחשורוש – שבאו כל הצרות בימיו, שנאמר אבל גדול ליהודים, הוא אחשורוש – שבאו כל הטובות בימיו, שנאמר שמחה וששון ליהודים, ורבנן אמרי, אחשורוש – עד שלא נכנסה אסתר אצלו, הוא אחשורוש – משנכנסה אסתר אצלו לא היה בועל נדות <sup style="color: gray;">טז</sup>.<br/>(שם)
<b>המלך.</b> אמר רב, שמלך מעצמו <sup style="color: gray;">יז</sup>, אמרי לה לשבח – דלא הוי אינש דחשוב למלכא כותיה, ואמרי לה לגנאי – דלא הוי חזי למלכותא וממונא יתירא יהב וקם.<br/>(מגילה י"א א')
<b>המלך.</b> המלך ועדיין לא מלך <sup style="color: gray;">יח</sup>.<br/>(מ"ר)
<b>מהדו ועד כוש.</b> רב ושמואל, חד אמר, הודו בסוף העולם וכוש בסוף העולם, וחד אמר הודו וכוש גבי הדדי הוו קיימי, וכשם שמלך על הודו וכוש כך מלך מסוף העולם ועד סופו <sup style="color: gray;">יט</sup>.<br/>(מגילה י"א א')
<b>שבע ועשרים ומאה.</b> מכדי כתיב מהודו ועד כוש למה לי למכתב עוד שבע ועשרים ומאה מדינה, אלא לדרשה, בתחלה מלך על שבע ולבסוף מלך על עשרים ולבסוף מלך על מאה.<br>(שם שם)
<b>שבע ועשרים ומאה.</b> רנ"ב אפרכיות בעולם <sup style="color: gray;">כ</sup> ואחשורוש שלט בחציין, א"כ למה נאמר קכ"ז מדינות והלא קכ"ו הן, אלא אמר לו הקב"ה, אתה נתת עליה אחת לביתי משלך, שאמרת (עזרא א׳:ג׳) מי בכם מכל עמו יהי אלהיו עמו ויעל אף אני נותן עליה תוספת אחת משלי, שהוסיף לו מדינה אחת בחשבון <sup style="color: gray;">כא</sup>.<br/>(מ"ר)
<b>שבע ועשרים ומאה.</b> ר' יהודה ור' נחמיה, ר' יהודה אומר, כבש שבע שהן קשות כעשרים, כבש עשרים שהן קשות כמאה, ור' נחמיה אמר, נטל אוכלסין משבע וכבש עשרים, נטל אוכלסין מעשרים וכבש מאה <sup style="color: gray;">כב</sup>.<br/>(שם)
<b>שבע ועשרים ומאה.</b> דרש ר' עקיבא, מה זכתה אסתר למלוך על קכ"ז מדינה, אמר הקב"ה, תבא אסתר בת בתה של שרה שחיתה קכ"ז שנה ותמלוך על קכ"ז מדינה <sup style="color: gray;">כג</sup>.<br/>(שם)
<b>מדינה.</b> מכאן דכל מקום שנאמר מדינה היא אפרכיא <sup style="color: gray;">כד</sup>.<br/>(שם)
<h3>פסוק ב</h3>
<b>בימים ההם.</b> זה אחד מן המקומות שהיו מלאכי השרת מדדין פתקין לפני הקב"ה <sup style="color: gray;">כה</sup> שהיו אומרים לפניו, רבש"ע, ביהמ"ק חרב ורשע זה יושב ועושה מרזיחין <sup style="color: gray;">כו</sup> אמר להם, תנו ימים כנגד ימים, הדא הוא דכתיב (נחמיה י״ג:ט״ו) בימים ההמה ראיתי ביהודה דורכים גיתות בשבת <sup style="color: gray;">כז</sup>.<br/>(שם)
<b>בימים ההם.</b> [מהו ביטים ההם] <sup style="color: gray;">כח</sup>, אמר רב ביבי, הה לאותן הימים, היך מה דאת אמר (יחזקאל ל׳:ב׳) הילילו הה ליום <sup style="color: gray;">כט</sup>.<br/>(שם)
<b>כשבת המלך.</b> ובישראל הוא אומר (שופטים י״א:כ״ו) בשבת ישראל בחשבון, לפי שישיבת אוה"ע אינה ישיבה, אבל ישיבת ישראל ישיבה <sup style="color: gray;">ל</sup>.<br/>(שם)
<b>כשבת המלך.</b> וכתיב בתריה בשנת שלש למלכו [הא כיצד], אמר רבא, מאי כשבת – לאחר שנתיישבה דעתו <sup style="color: gray;">לא</sup>.<br/>(מגילה י"א ב')
<b>המלך אחשורוש.</b> אמר ר' יוחנן, כל מקום שנאמר במגילה זו מלך אחשורוש – במלך אחשורוש הכתוב מדבר, וכל מקום שנאמר מלך סתם משמע קודש וחול <sup style="color: gray;">לב</sup> [מ"ר פסוק ט'].
<b>על כסא מלכותו.</b> כתיב כי לה' המלוכה ואתה אומר על כסא מלכותו, אלא לשעבר היתה מלכות בישראל, וכיון שחטאו נטלה מהם ונתנה לאוה"ע <sup style="color: gray;">לג</sup>.<br/>(מ"ר)
<b>על כסא מלכותו.</b> רבי עזריה אומר, על כסא מלכותו כתיב, לפי שבא לישב על כסא שלמה ולא הניחוהו עמד ועשה לו כסא משלו בדמותו <sup style="color: gray;">לד</sup>.<br/>(שם)
<b>אשר בשושן הבירה,</b> א"ר חננאל, אמר ליה הקב"ה, כורש ייחס שם מדינתי ושם אפרכיא שלי, שאמר (עזרא א׳:ב׳) בירושלים אשר ביהודה, אף אני אייחס שם מדינתך ושם אפרכיא שלך, שנאמר אשר בשושן הבירה <sup style="color: gray;">לה</sup>.<br/>(שם)
<h3>פסוק ג</h3>
<b>בשנת שלש למלכו.</b> למה בשנת שלש, ר' יהודה אומר, בשנת שלש למלאכת הכסא שגמר מלאכתה, ור' נחמיה אומר, בשנת שלש לבטול מלאכת ביהמ"ק <sup style="color: gray;">לו</sup>, ור' שמואל בר אימי אמר, לפי שעשה שלש שנים בלא כתר ובלא כסא <sup style="color: gray;">לז</sup>.<br/>(שם)
<b>פרס ומדי.</b> ולהלן (י' ב') כתיב למלכי מדי ופרס, אמר רבא, אתנויי אתני בהדדי, אי מינן מלכי מנייכו אפרכי, ואי מנייכו מלכי מינן אפרכי <sup style="color: gray;">לח</sup>.<br/>(מגילה י"ב א')
<b>פרס ומדי.</b> פעמים מקדים פרס למדי ופעמים מדי לפרס (י' ב'), לפי שכשהמלכות במדי פרס טפלה לה, וכשהמלכות בפרס מדי טפלה לה <sup style="color: gray;">לט</sup>.<br/>(מ"ר)
<b>פרס ומדי.</b> למה קורין אותן פרס ומדי <sup style="color: gray;">מ</sup>, פרס – שקבלה את המלכות פרוסות, אחד בימי תרדה ואחד בימי אדרבואן ואחד לעתיד לבא <sup style="color: gray;">מא</sup>, מדי – דהוו מודי להקב"ה, דאמר ר' חייא בר אבא, מלכי מדי תמימים היו ואין להקב"ה עליהם אלא עבודה זרה שמסרו להם אבותיהם <sup style="color: gray;">מב</sup>.<br/>(מ"ר)
<b>הפרתמים.</b> ר' אליעזר אומר, פרתמים אלו שני לגיונותיו של מלך, שאין המלך נקרא קיסר עד שקוראים אותו הם תחלה <sup style="color: gray;">מג</sup>.<br/>(שם)
<b>ושרי המדינות לפניו.</b> [כיצד היו לפניו] <sup style="color: gray;">מד</sup>, ר' אליעזר אומר, כהדין ערכאות שהמלך יושב לדין מלמעלה וכל העם יושבים לפניו על הארץ, ור' שמואל ב"ר נחמני אמר, כהדין פלטין גדולה שהמלך יושב במסבו וכל העם שטוחים על פניהם לפניו.<br/>(שם)
<h3>פסוק ד</h3>
<b>בהראתו וגו'.</b> בהראותו את עושר כבוד מלכותו ואת יקר תפארת גדולתו, דבי ר' ינאי וחזקיה אמרי, ששה אוצרות היה פותח ומראה להם בכל יום <sup style="color: gray;">מה</sup>, ור' חייא בר אבא אמר, מיני יציאות הראה להם <sup style="color: gray;">מו</sup>, ור' יהודה ב"ר סימון אמר סעודת ארץ ישראל הראה להם <sup style="color: gray;">מז</sup>.<br/>(שם)
<b>יקר תפארת.</b> א"ר יוסי בר חנינא, מלמד שלבש בגדי כהונה, כתיב הכא יקר תפארת וכתיב בבגדי כהונה (פ' תצוה) לכבוד ולתפארת <sup style="color: gray;">מח</sup>.<br/>(מגילה י"ב א')
<b>ימים רבים.</b> ימים של צער, ודכותה (פ' שמות) ויהי בימים הרבים ההם וימת מלך מצרים – ימים של צער <sup style="color: gray;">מט</sup>.<br/>(מ"ר)
<b>שמונים ומאת יום.</b> מלמד שיום אחרון היה כיום ראשון .<br/>(שם)
<h3>פסוק ה</h3>
<b>ובמלאות וגו'.</b> רב ושמואל, חד אמר, מלך פקח היה שהקדים הרחוקים לבני עירו, דבני עירו כל אימת שירצה יפייסם <sup style="color: gray;">נא</sup>, וחד אמר מלך טפש היה דאבעי ליה לקרב בני עירו ברישא, דאי מרדו ביה הנך הני הוי קיימי בהדי/ <sup style="color: gray;">נב</sup>.<br/>(מגילה י"ב א')
<b>משתה שבעת ימים.</b> רב ושמואל, חד אמר שבעה חוץ ממאה ושמונים, וחד אמר שבעה עם מאה ושמונים <sup style="color: gray;">נג</sup>.<br/>(מ"ר)
<b>בחצר גנת ביתן.</b> רב ושמואל, חד אמר, הראוי לחצר – לחצר, הראוי לגינה – לגינה, הראוי לביתן – לביתן, וחד אמר הושיבן בחצר ולא החזיקתן, בגינה ולא החזיקתן, עד שהכניסן לביתן והחזיקתן <sup style="color: gray;">נד</sup>.<br/>(מגילה י"ב א')
<b>בחצר גנת ביתן.</b> במתניתא תני, הושיבן בחצר ופתח להם שני פתחים, אחד לגינה ואחד לביתן <sup style="color: gray;">נה</sup>.<br/>(שם שם)
<b>בחצר גנת ביתן.</b> כיצד היו, ר' יהודה אומר, גינה מבחוץ וחצר מבפנים, ור' נחמיה אומר גינה מבפנים וחצר מבחוץ, א"ר פינחס, מקיים אני את דברי שניהם, כשהיה רוצה היה פורש את הוילון ועושה אותו חצר, וכשהיה רוצה היה קופל את הוילון ועושה אותה גינה <sup style="color: gray;">נו</sup>.<br/>(מ"ר)
<b>בחצר גנת ביתן.</b> דבר אחר בחצר גינת ביתן המלך – שעמדה לו בדמים הרבה <sup style="color: gray;">נז</sup>.<br/>(שם)
<h3>פסוק ו</h3>
<b>חור.</b> מהו חור, רב אמר חרי חרי <sup style="color: gray;">נח</sup>, ושמואל אמר מילת לבנה הציע להם <sup style="color: gray;">נט</sup>.<br/>(מגילה י"ב א')
<b>חור.</b> ר' יצחק אמר, חור – בגדים שבני חורין לובשין <sup style="color: gray;">ס</sup>.<br/>(מ"ר)
<b>כרפס.</b> מהו כרפס, א"ר יוסי בר חנינא, כרים של פסים <sup style="color: gray;">סא</sup>.<br/>(מגילה י"ב א')
<b>על גלילי כסף.</b> ר' חייא רבה ור' שמעון בן חלפתא, חד אמר נגללין היו כוילון זה של ארון <sup style="color: gray;">סב</sup>, וחד אמר, נקפלין היו כקלע זו של ספינה <sup style="color: gray;">סג</sup>.<br/>(מ"ר)
<b>ועמודי שש.</b> א"ר לוי, המחצב הזה לא נגלה לכל בריה אלא למלכות הרשעה הזאת, ואע"פ דכתיב בשלמה (ד"ה א' כ"ט) ואבני שיש לרוב, אלא שלמה היה נותן מרגליות מכאן ומכאן ואבני שיש באמצע <sup style="color: gray;">סד</sup>.<br/>(שם)
<b>מטות זהב וכסף.</b> רבי יהודה אומר, הראוי לשל כסף – של כסף, והראוי לשל זהב – של זהב, אמר ליה ר' נחמיה, א"כ אתה מטיל קנאה בסעודה, אלא הם של כסף וציפויין זהב, ורבי תחליפא בר בר חנה אומר, של זהב היו והיו מחושקים בכסף, ושמואל אמר, הכרעין החיצונים של זהב והפנימי של כסף <sup style="color: gray;">סה</sup>.<br/>(שם)
<b>על רצפת וגו'.</b> אמר רב נחמן, בוא וראה שלותו של אותו רשע מה הוא, שהיה ביתו רצוף באבנים טובות ומרגליות בהט ושש ודר וסחרת.<br>(שם)
<b>בהט.</b> א"ר אסי, אבנים שמתחוטטות על בעליהן, וכן הוא אומר (זכריה ט׳:ט״ז) אבני נזר מתנוססות על אדמתו .<br/>(מגילה י"ב א')
<b>ושש.</b> זו מרגלית שאהובה על בעליה <sup style="color: gray;">סז</sup>.<br/>(מ"ר)
<b>ודר.</b> רב אמר דרי דרי <sup style="color: gray;">סח</sup>, ושמואל אמר, אבן טובה יש בכרכי הים ודרה שמה, הושיבה באמצע סעודה ומאירה להם כצהרים. דבי ר' ישמעאל תנא, שקרא דרור לכל בעלי סחורה <sup style="color: gray;">סט</sup>.<br/>(מגילה י"ב א')
<b>ודר.</b> ר' יוחנן אמר, זו מרגלית שמוציאה את בעלה לחירות, כמש"נ וקראתם דרור <sup style="color: gray;">ע</sup>.<br/>(מ"ר)
<b>וסחרת.</b> שיוצאת בכל פרקמטיא, כמש"נ עובר לסוחר <sup style="color: gray;">עא</sup>.<br/>(שם)
<h3>פסוק ז</h3>
<b>והשקות בכלי זהב.</b> א"ר פינחס בשם ר' יצחק, והלא נפשו של אדם חותה לשתות בשל זהב, אלא אלו כלי זכוכית משובחים שרואין צל פניהם בהם והם יפין ויקרין בכלי זהב <sup style="color: gray;">עב</sup>.<br/>(שם)
<b>וכלים מכלים שונים.</b> מכלים משונים מבעי ליה, אמר רבא, יצתה בת קול ואמרה להם, ראשונים כלו מפני כלים ואתם שונים בהם <sup style="color: gray;">עג</sup>.<br/>(מגילה י"ב א')
<b>וכלים מכלים שונים.</b> הביא כליו וכלי עילם <sup style="color: gray;">עד</sup>, נמצאו שלו יפין משל עילם <sup style="color: gray;">עה</sup>, הביא כליו וכלי ביהמ"ק ונמצאו נאין ויפין מכליו, ור' תחליפא אמר, כלים שצורתן משתנית לימים קלים <sup style="color: gray;">עו</sup> ור' שמואל ב"ר נחמן אמר, כלים שהן מכלים למשתמשין בהם, מי גרם לבלשאצר שתתקעקע ביצתו מן העולם – זה שנשתמש בכלי ביהמ"ק <sup style="color: gray;">עז</sup>.<br/>(מ"ר)
<b>ויין מלכות רב.</b> אמר רב, מלמד שלכל אחד ואחד השקוהו יין שגדול ממנו בשנים <sup style="color: gray;">עח</sup>.<br/>(מגילה י"ב א')
<b>כיד המלך.</b> מהו כיד המלך – כמסת יד המלך <sup style="color: gray;">עט</sup>.<br/>(מ"ר)
<h3>פסוק ח</h3>
<b>והשתיה כדת.</b> מהו כדת – כדת של תורה, מה דת של תורה אכילה מרובה משתיה אף סעודתו של אותו רשע אכילה מרובה משהיה <sup style="color: gray;">פ</sup>.<br/>(מגילה י"ב א')
<b>והשתיה כדת.</b> מהו כדת – כדת כל מקום ומקום, יש מקומות שאוכלין ואח"כ שותין ויש מקומות ששותין ואח"כ אוכלין, דבר אחר, והשתיה כדת – כדת כל אומה ואומה, כהני כותאי שאין שותין מיין השמור בנאדות הביאו להם יין מכדים <sup style="color: gray;">פא</sup>.<br/>(מ"ר)
<b>אין אונס.</b> א"ר אלעזר, מלמד שכל אחד ואחד השקוהו יין מדינתו <sup style="color: gray;">פב</sup>.<br/>(מגילה י"ב א')
<b>אין אונס.</b> אין אונס ביין חי <sup style="color: gray;">פג</sup>, אין אונס ביין נסך <sup style="color: gray;">פד</sup> אין אונס בשתיה בעל כרחו <sup style="color: gray;">פה</sup>.<br/>(מ"ר)
<b>על כל רב ביתו.</b> לעשות לגדולי מלכות שיהא כל אחד ואחד רשאי לצחק עם בניו ועם בני ביתו <sup style="color: gray;">פו</sup>.<br/>(שם)
<b>כרצון איש ואיש.</b> אמר ליה הקב"ה, אני איני יוצא מידי בריותי, בנוהג שבעולם שני בני אדם מבקשים לישא אשה אחת, וכי יכולה היא להנשא לשניהם, ואתה אומר לעשות כרצון איש ואיש, למחר באים לפניך שני בני אדם בדין, איש יהודי ואיש צר ואויב, וכי יכול אתה לצאת ידי שניהם, אלא שאתה מרומם לזה וצולב לזה <sup style="color: gray;">פז</sup>.<br/>(שם)
<b>כרצון איש ואיש.</b> כרצון מרדכי והמן, מרדכי דכתיב ביה איש יהודי, והמן, דכתיב ביה איש צר ואויב <sup style="color: gray;">פח</sup>.<br/>(מגילה י"ב א')
<h3>פסוק ט</h3>
<b>גם ושתי המלכה.</b> אין גם אלא רבוי, מה הוא בששה אוצרות ובמיני יציאות ובסעודת ארץ ישראל ובבגדי כהונה גדולה אף היא בכל אלה <sup style="color: gray;">פט</sup>.<br/>(מ"ר)
<b>גם ושתי המלכה.</b> גם – הגיע זמנה של ושתי לגמם, להבצר, להדרך, למות, וכמש"נ (פ' בראשית) ותקח מפריו ותאכל ותתן גם לאשה וגו' <sup style="color: gray;">צ</sup>.<br/>(שם)
<b>גם ושתי המלכה.</b> תני, א"ר יהושע בן קרחה, מה ראה הכתוב לפרסם סעודתה של ושתי – כדי להודיע לאיזו שלוה אסתר נכנסת <sup style="color: gray;">צא</sup>.<br/>(שם)
<b>עשתה משתה נשים.</b> תני, מיני גמאים האכילה אותן, רבי יצחק אמר, מיני מתוקים האכילה אותן .<br/>(שם)
<b>בית המלכות.</b> בית הנשים מבעי ליה, אמר רבא, שניהם לדבר עבירה נתכוונו, והיינו דאמרי אינשי, איהו בקרי ואתתיה בבוציני <sup style="color: gray;">צג</sup>.<br/>(מגילה י"ב א')
<b>בית המלכות.</b> בית הנשים מבעי ליה, אלא מלמד שנתנה אותן בבתים מרווחין מפני שדרכה של אשה מצויה לקלקל <sup style="color: gray;">צד</sup>, דבר אחר בית המלכות – שנתנה אותן בבתים מצויירין, דא"ר אבין, רוצה אשה בבגדים מצויירין ובבתים מצויירין מלאכול עגלים מפוטמים <sup style="color: gray;">צה</sup>, דבר אחר בית המלכות – שנתנה אותן בבתים הפנימים שלה, כדי שאם ימרוד בעלה של אחת מהן תהא אשתו נתונה מבפנים ולא ימרוד <sup style="color: gray;">צו</sup>.<br/>(מ"ר)
<h3>פסוק י</h3>
<b>ביום השביעי כטוב וגו'.</b> אטו עד השתא לא הטיב לבו בחמרא, אמר רבא אותו יום השביעי שבת היה <sup style="color: gray;">צז</sup> שבמדה שאדם מודד מודדין לו, מלמד שהיתה ושתי הרשעה מביאה בנות ישראל ומפשיטן ערומות ועושה בהן מלאכה בשבת, לפיכך צוה להביא אותה ערומה <sup style="color: gray;">צח</sup>.<br/>(מגילה י"א ב')
<b>כטוב לב המלך.</b> בטוב אין כתיב כאן אלא כטוב – טובה ואינה טובה, לפי שאוה"ע אין להם טובה, דכתיב (קהלת ח׳:י״ג) וטוב לא יהיה לרשע וגו', אבל טובתן של ישראל טובה שלמה, שנאמר (מלכים א ח׳:ס״ו) וילכו לאהליהם שמחים וטובי לב על כל הטובה וגו' <sup style="color: gray;">צט</sup>.<br/>(מ"ר)
<b>כטוב לב המלך ביין.</b> כתיב (משלי כ״ג:כ״ט) למי אוי למי אבוי למאחרים על היין אחריתו כנחש ישוך וכצפעוני יפריש, מה צפעון זה מפריש בין מיתה לחיים כך הפריש היין בין אחשורש לושתי להריגה, הדא הוא דכתיב ביום השביעי כטוב לב המלך ביין, שמתוך כך קצף עליה והרגה.<br>(שם)
<h3>פסוק יב</h3>
<b>ותמאן וגו'.</b> מכדי פריצותא הואי, דאמר מר, שניהם לדבר עבירה נתכונו <sup style="color: gray;">ק</sup>, מאי טעמא לא אתאי, א"ר יוסי ב"ר חנינא, מלמד שפרחה בה צרעת <sup style="color: gray;">קא</sup>, במתניתא תני, בא גבריאל ועשה לה זנב <sup style="color: gray;">קב</sup>.<br/>(מגילה י"ב ב')
<b>ויקצף המלך וגו'.</b> אמאי דלקה ביה כולי האי, אמר רבא, שלחה ליה, בר אהוריירא דאבי אבא לקבל אלפא חמרא שתי ולא רוי, וההוא גברא אשתטי בחמריה, מיד וחמתו בערה בו <sup style="color: gray;">קג</sup>.<br/>(מגילה י"ב ב')
<h3>פסוק יג</h3>
<b>ויאמר המלך לחכמים וגו'.</b> מאן חכמים – רבנן, יודעי העתים – שיודעין לעבר שנים ולקבוע חדשים <sup style="color: gray;">קד</sup>, אמר להו, דיינוה לי, אמרו, היכי נעביד, נימא ליה, קטלה, למחר פסק ליה חמרא ובעי לה מינן, נימא ליה, שבקה, קא מזלזלא במלכותא, אמרו לו, מיום שחרב ביהמ"ק וגלינו מארצנו נטלה עצה ממנו ואין אנו יודעין לדון דיני נפשות, זיל לגבי עמון ומואב דיתבי על דוכתייהו כחמרא על דורדיא <sup style="color: gray;">קה</sup>, מיד – והקרוב אליו כרשנא שתר וגו'.<br/>(שם שם)
<b>כי כן דבר המלך.</b> א"ר שמואל בר אימי, מדה טובה היתה באותו האיש שלא היה עושה דבר עד שנמלך, [הדא הוא דכתיב כי כן דבר המלך לפני כל יודעי דת] <sup style="color: gray;">קו</sup> [מ"ר פסוק ג'].
<h3>פסוק יד</h3>
<b>כרשנא שתר וגו'.</b> א"ר לוי, כל פסוק זה על שם קרבנות נאמר <sup style="color: gray;">קז</sup>, כרשנא – אמרו מלאכי השרת לפני הקב"ה, רבש"ע, כלום הקריבו הם לפניך כרים בני שנה כדרך שהקריבו ישראל לפניך, שתר – כלום הקריבו לפניך שתי תורין, אדמתא – כלום בנו לפניך מזבח אדמה, תרשיש – כלום שמשו לפניך בבגדי כהונה, דכתיב בהו (פ' תצוה) תרשיש ושהם וישפה, מרס מרסנא – כלום מרסו לפניך בדם ובמנחות <sup style="color: gray;">קח</sup>, ממוכן – כלום הכינו שלחן לפניך <sup style="color: gray;">קט</sup>.<br/>(מגילה י"ב ב')
<h3>פסוק טו</h3>
<b>כדת מה לעשות.</b> א"ר יצחק, לחזירתא כדת, ולאומה קדושה שלא כדת אלא באכזריות <sup style="color: gray;">קי</sup>.<br/>(מ"ר)
<b>במלכה ושתי.</b> על אחת כמה וכמה במלכה שאינה ושתי <sup style="color: gray;">קיא</sup>.<br/>(שם)
<h3>פסוק טז</h3>
<b>ויאמר ממוכן.</b> תני, ממוכן זה המן, ולמה נקרא שמו ממוכן – שמוכן לפורעניות <sup style="color: gray;">קיב</sup>.<br/>(מגילה י"ב ב')
<b>ויאמר ממוכן.</b> אמר רב כהנא, מכאן שההדיוט קופץ בראש <sup style="color: gray;">קיג</sup>.<br/>(שם שם)
<b>ויאמר ממוכן.</b> מה ראה ממוכן לקפוץ בעצה תחלה, פליגי ג' אמוראים, חד אמר על שהיתה מסטרתו במנעלה על פניו, שאמר לא על המלך לבדו עותה ושתי המלכה <sup style="color: gray;">קיד</sup>, וחד אמר על שלא הזמינה את אשתו לסעודת הנשים, שאמר כי יצא דבר המלכה על כל הנשים להבזות בעליהן <sup style="color: gray;">קטו</sup>, וחד אמר שהיתה לו בת והיה מבקש להשיאה למלכות, שאמר ומלכותה יתן המלך לרעותה הטובה ממנה <sup style="color: gray;">קטז</sup>.<br/>(מ"ר)
<h3>פסוק יז</h3>
<b>כי יצא דבר המלכה.</b> [וכי לשלוחין היא צריכה] <sup style="color: gray;">קיז</sup>.<br/>(שם)
<h3>פסוק יח</h3>
<b>וכדי בזיון וקצף.</b> רב ושמואל ור' חנינא, רב אמר, כדי הבזיון הזה לקציפה זאת, ושמואל אמר, כדי הקצף לבזיון זה <sup style="color: gray;">קיח</sup>, ור' חנינא אמר, כדאי הבזיון שביזה אביה את כלי ביהמ"ק לקצף שקצף עליה <sup style="color: gray;">קיט</sup>.<br/>(מ"ר)
<h3>פסוק יט</h3>
<b>יצא דבר מלכות.</b> אמר ליה, אדוני המלך, דבר אתה מוציא מפיך ואני מכניס את ראשה בדיסקוס <sup style="color: gray;">קכ</sup>.<br/>(שם)
<b>לרעותה הטובה ממנה.</b> א"ר חנינא בריה דר' אבהו, כתיב (איוב ה׳:י״ח) כי הוא יכאיב ויחבש, ימחץ וידיו תרפינה – בלשון שנטלה המלכות מזקנה שאמר לו שמואל (שמואל א ט״ו:כ״ח) ונתנה לרעך הטוב ממך, בו בלשון חזרה לו המלוכה, הדא הוא דכתיב ומלכותה יתן המלך לרעותה הטובה ממנה <sup style="color: gray;">קכא</sup>.<br/>(שם)
<h3>פסוק כ</h3>
<b>ונשמע פתגם המלך.</b> ר' לוי אמר, פתגם גדול אנו עתידים לשמוע מזו שנכנסה למלכות, מהו – אבל גדול ליהודים, ור' יצחק אמר, פתגם גדול – שמחה וששון ליהודים <sup style="color: gray;">קכב</sup>.<br/>(שם)
<b>ונשמע פתגם המלך.</b> א"ר יהודה ב"ר סימון, ונשמע פתגם מלך מלכי המלכים הקדוש ברוך היא, שאמר כי מחה אמחה את זכר עמלק <sup style="color: gray;">קכג</sup>.<br/>(מ"ר)
<b>כי רבה היא.</b> רב ושמואל, חד אמר, הדא מלכותא רבה להדין חטא, וחד אמר, הדין חטא רבה להדין מלכותא <sup style="color: gray;">קכד</sup>.<br/>(שם)
<h3>פסוק כא</h3>
<b>וייטב הדבר וגו'.</b> גזר להכניס ראשה בדיסקוס <sup style="color: gray;">קכה</sup>.<br/>(שם)
<h3>פסוק כב</h3>
<b>כל איש שרר בביתו.</b> אשר רבא, אלמלא אגרות הראשונות לא נשתייר משונאיהם של ישראל שריד ופליט <sup style="color: gray;">קכו</sup> אמרי, מאי האי דשדר לן, להיות כל איש שורר בביתו, פשיטא, אפילו קרחה בביתיה פרדשכא להוי <sup style="color: gray;">קכז</sup>.<br/>(מגילה י"ב ב')
<h2>פרק ב</h2>
<h3>פסוק א</h3>
<b>אחר הדברים.</b> רבנן משום ר' יוסי בן זמרא אמרי, כל מקום שנאמר אחרי – סמוך, אחר – מופלג <sup style="color: gray;">א</sup> [מ"ר]
<b>כשך חמת המלך.</b> א"ר יוחנן, כל אותן השנים משעה שנהרגה ושתי עד שנכנסה אסתר לא שככה חמתו של אחשורוש, אמרו ליה, והכתיב כשך חמת המלך ' אמר להו, בשך אין כתיב כאן, אלא כשך – שכיכה שאינה שכיכה <sup style="color: gray;">ב</sup>.<br/>(שם סוף פרשה ג')
<b>אשר עשתה וגו'.</b> ואת אשר עשתה ואת אשר נגזר עליה – כשם שעשתה כך נגזר עליה, [היא עשתה מלאכה בבנות ישראל ערומות לפיכך נגזר עליה שתבא ערומה – ונהרגה] <sup style="color: gray;">ג</sup>.<br/>(מגילה י"ב ב')
<b>אשר נגזר עליה.</b> עיין לפנינו לעיל פרשה הקודמת פסוק י"ב בדרשה ותמאן המלכה באות ק"א וק"ב.
<h3>פסוק ג</h3>
<b>את כל נערה בתולה.</b> אמר רב, מאי דכתיב (משלי י"ג) כל ערום יעשה בדעת וכסיל יפרוש אולת, כל ערום יעשה בדעת זה דוד, דכתיב (מ"א א') ויאמרו לו עבדיו יבקשו לאדוני המלך נערה בתולה, כל מאן דהוי ליה ברתא אייתה ניהליה, וכסיל יפרוש אולת, זה אחשורוש דכתיב ויפקד המלך פקידים וגו', כל מאן דהוי ליה ברתא איטמרה מיניה <sup style="color: gray;">ד</sup>.<br/>(מגילה י"ב ב')
<h3>פסוק ה</h3>
<b>איש יהודי.</b> איש – מלמד שהיה מרדכי שקול בדורו כמשה בדורו, דכתיב ביה והאיש משה עניו מאד, מה משה עמד בפרץ עמו אף מרדכי דכתיב ביה (י' ג') דורש טוב לעמו ודובר שלום לכל זרעו, ומה משה למד תורה לישראל אף מרדכי דכתיב ביה (ט' ל') דברי שלום ואמת, וכתיב (משלי כ"ג) אמת קנה ואל תמכור <sup style="color: gray;">ה</sup>.<br/>(מ"ר)
<b>איש יהודי.</b> למה נקרא שמו יהודי והלא ימיני הוא, לפי שייחד שמו של הקב"ה כנגד כל באי עולם, לפיכך נקרא יהודי לומר – יחידי <sup style="color: gray;">ו</sup>.<br/>(שם)
<b>איש יהודי.</b> עיין בסמוך בדרשה איש ימיני.
<b>היה.</b> א"ר יוחנן, כל מי שנאמר בו היה הוא תחלתו והוא סופו <sup style="color: gray;">ז</sup>, ומרדכי היה מתוקן לגאולה <sup style="color: gray;">ח</sup>.<br/>(שם)
<b>היה.</b> רבי לוי אמר, כל מי שנאמר בו היה ראה עולם חדש, וכן במרדכי, אתמול וילבש שק ואפר, ועכשיו – יצא מלפני המלך בלבוש מלכות וגו' <sup style="color: gray;">ט</sup>.<br/>(שם)
<b>ושמו מרדכי.</b> בכל מקום הצדיקים שמם קודם להם, וכן הכא ושמו מרדכי ולא ומרדכי שמו, ולמה כן, לפי שדומין לבוראן, דכתיב ביה (ר"פ וארא) ושמי ה' לא נודעתי להם <sup style="color: gray;">י</sup>.<br/>(מ"ר)
<b>ושמו מרדכי.</b> מה מור ראש לכל הבשמים אף מרדכי ראש לכל הצדיקים בדורו <sup style="color: gray;">יא</sup>.<br/>(שם)
<b>ושמו מרדכי.</b> שאלו פפונאי לרב מתנה, רמז למרדכי מן התורה מניין, אמר להו, דכתיב (שמות ל') מר דרור ומתרגמינן מירא דכיא .<br/>(חולין קל"ט ב')
<b>בן יאיר וגו'.</b> מאי קאמר, אי ליחוסיה קאתי, ליחסיה וליזל עד בנימין, ומאי שנא הני, אלא כדתניא, כולן על שמו נקראו, בן יאיר – בן שהאיר עיניהם של ישראל בתפלתו, בן שמעי – בן ששמע אל תפלתו, בן קיש – שהקיש על שערי רחמים ונפתחו לו <sup style="color: gray;">יב</sup>.<br/>(מגילה י"ג ב')
<b>איש ימיני.</b> היכי דמי, קרי ליה יהודי אלמא מיהודה קאתי וקרי ליה ימיני אלמא מבנימין קאתי, א"ר יוחנן, לעולם מבנימין קאתי, ואמאי קרי ליה יהודי על שם שכפר בעבודת כוכבים, שכל הכופר בעבודת כוכבים נקרא יהודי, כדכתיב (דניאל ג׳:י״ב) איתי גוברין יהודאין <sup style="color: gray;">יג</sup>.<br/>(שם י"ג א')
<h3>פסוק ו</h3>
<b>אשר הגלה מירושלים.</b> אמר רבא, שגלה מעצמו <sup style="color: gray;">יד</sup>.<br/>(שם שם)
<h3>פסוק ז</h3>
<b>את הדסה.</b> תניא, ר' מאיר אומר, אסתר שמה, ולמה נקרא שמה הדסה על שם הצדיקים שנקראו הדסים, וכן הוא אומר (זכריה א') והוא עומד בין ההדסים <sup style="color: gray;">טו</sup>, בן עזאי אומר, לפיכך נקרא שמה הדסה, לפי שהיתה לא ארוכה ולא קצרה אלא בינונית כהדסה, ר' יהושע בן קרחה אומר אסתר ירקרוקת היתה [כהדסה] <sup style="color: gray;">טו</sup>.<br/>(מגילה י"ג א')
<b>את הדסה.</b> תניא, אסתר שמה, ולמה נקרא שמה הדסה, מה הדסה ריחה מתוק וטעמה מר, כך היתה אסתר מתוקה למרדכי ומרה להמן <sup style="color: gray;">טז</sup>.<br/>(מ"ר)
<b>היא אסתר.</b> תניא, ר' יהודה אומר, הדסה שמה, ולמה נקרא שמה אסתר על שם שהיתה מסתרת דבריה, שנאמר אין אסתר מגדת את עמה, ור' נחמיה אומר, לפי שהיו אוה"ע קורין אותה בשם אסתהר <sup style="color: gray;">יז</sup>.<br/>(מגילה י"ג א')
<b>אין לה אב ואם.</b> אמר הקב"ה לישראל, אתם בכיתם ואמרתם (איכה ה') יתומים היינו ואין אב, חייכם, אף הגואל שאני עתיד להעמיד לכם במדי לא יהיה לו אב ואם, הדא הוא דכתיב כי אין לה אב ואם .<br/>(מ"ר)
<b>ובמות אביה ואמה.</b> וכי מאחר שנאמר כי אין לה אב ואם, מה ת"ל עוד ובמות אביה ואמה, א"ר אחא, ללמד דכשעברתה אמה מת אביה וכשנולדה מתה אמה .<br/>(מגילה י"ג א')
<b>לו לבת,</b> תני משום ר' מאיר, אל תקרא לבת אלא לבית .<br/>(מגילה י"ג א')
<h3>פסוק ט</h3>
<b>שבע הנערות.</b> אמר רבא, שהיתה מונה בהן ימי השבת .<br/>(שם שם)
<b>וישנה.</b> מהו וישנה – רב אמר שהאכילה מאכל יהודי, שמואל אמר שהאכילה קדלי דחזירי <sup style="color: gray;">כב</sup>, ור' יוחנן אמר, זרעונים האכילה, וכן הוא אומר (דניאל א׳:ט״ז) ויהי המלצר נושא את פת בגם ונותן להם זרעונים <sup style="color: gray;">כג</sup>.<br/>(מגילה י"ג א')
<h3>פסוק יא</h3>
<b>מרדכי מתהלך וגו'.</b> מרדכי הוא אחד מאלה שניתן להם רמז מן השמים וחשו, אמר, וכי אפשר לצדקת זו שתנשא לערל, אלא שעתיד דבר גדול שיארע על ישראל ועתידים להנצל על ידה, הדא הוא דכתיב ובכל יום ויום מרדכי מתהלך לפני חצר וגו' <sup style="color: gray;">כד</sup>.<br/>(מ"ר)
<b>חצר בית הנשים.</b> לשאול על כתמה ועל נדותה <sup style="color: gray;">כה</sup>.<br/>(שם)
<b>את שלום אסתר.</b> שלא יעשו לה כשפים <sup style="color: gray;">כו</sup>.<br/>(שם)
<b>את שלום אסתר.</b> אמר ליה הקב"ה, אתה דרשת שלום נפש אחת, חייך שסופך לדרוש שלום אומה שלמה, הדא הוא דכתיב (י' ב') דורש טוב לעמו ודובר שלום לכל זרעו <sup style="color: gray;">כז</sup>.<br/>(שם)
<h3>פסוק יב</h3>
<b>בשמן המר.</b> מאי שמן המור, ר' חייא בר אבא אמר – סטכת <sup style="color: gray;">כח</sup>, ורב הונא אמר, שמן זית שלא הביא שליש, ולמה סכין בו, לפי שהוא משיר את השער ומעדן את הבשר <sup style="color: gray;">כט</sup>.<br/>(מגילה י"ג א')
<h3>פסוק יד</h3>
<b>ובבקר היא שבה.</b> א"ר יוחנן, מגנותו של אותו רשע למדנו שבחו, שלא היה משמש מטתו ביום <sup style="color: gray;">ל</sup>.<br/>(שם שם)
<h3>פסוק טו</h3>
<b>בעיני כל ראיה.</b> א"ר אלעזר, מלמד שלכל אחד ואחד נדמה לו כאומתו <sup style="color: gray;">לא</sup>.<br/>(שם שם)
<b>בעיני כל ראיה.</b> ר' יהודה אומר, כאיקונין הזה שאלף בני אדם מביטין בה והיא ערבה על כולם <sup style="color: gray;">לב</sup>.<br/>(מ"ר)
<b>בעיני כל ראיה.</b> רבנן אמרי, בעיני כל רואיה – בעיני עליונים ובעיני תחתונים, כמש"נ (משלי ג׳:ד׳) ומצא חן ושכל טוב בעיני אלהים ואדם <sup style="color: gray;">לג</sup>.<br/>(שם)
<h3>פסוק טז</h3>
<b>ותלקח אסתר.</b> מתעלה בלקוחין דין אמר אנא יהיב מאה דינרין ועליל עמה ודין אמר אנא יהיב תרתין מאוון ועליל עמה <sup style="color: gray;">לג</sup>.<br/>(מ"ר)
<b>הוא חדש טבת.</b> ירח שבו נהנה גוף מן הגוף.<br>(מגילה י"ג א')
<b>בשנת שבע למלכותו.</b> א"ר שמואל בר אימי, מדה טובה היתה באותו האיש, שהמתין ד' שנים עד שמצא אשה ההוגנת לו <sup style="color: gray;">לד</sup> [מ"ר פרשה א' פסוק ג'].
<h3>פסוק יז</h3>
<b>מכל הנשים.</b> א"ר חלבו, מלמד שנם הנשואות הביאו לפניו <sup style="color: gray;">לה</sup>.<br/>(מ"ר)
<b>מכל הנשים וגו'.</b> מכל הנשים ומכל הבתולות – אמר רב, ביקש לטעום טעם בתולה טעם, ביקש לטעום טעם בעולה טעם.<br>(מגילה י"ג א')
<b>חן וחסד.</b> תניא, רבי יהושע בן קרחה אומר, אסתר ירקרקת היתה וחוט של חסד היה משוך עליה <sup style="color: gray;">לו</sup>.<br/>(שם שם)
<b>תחת ושתי.</b> עד שהמליכו את אסתר היתה איקונין של ושתי קיימת, כיון שנשא את אסתר אמר, תיחות ושתי ותיסק אסתר, הדא היא דכתיב וימליכה תחת ושתי <sup style="color: gray;">לז</sup>.<br/>(מ"ר)
<h3>פסוק יח</h3>
<b>משתה גדול וגו'.</b> עביד משתה ולא גליא ליה [והנחה למדינות] דלי כרגא ולא גליא ליה, [ויתן משאות] – שדר פרדישני ולא גליא ליה <sup style="color: gray;">לח</sup>.<br/>(מגילה י"ג א')
<h3>פסוק יט</h3>
<b>ובהקבץ וגו'.</b> [מהו ובהקבץ בתולות שנית], אלא אזיל שקול עצה ממרדכי <sup style="color: gray;">לט</sup>, אמר ליה, אין אשה מתקנאת אלא בירך חבירתה [לפיכך קבץ בתולות שנית], ואפילו הכי לא גליא ליה, הדא הוא דכתיב ובהקבץ בתולות שנית אין אסתר מגדת מולדתה <sup style="color: gray;">מ</sup>.<br/>(שם שם)
<h3>פסוק כ</h3>
<b>אין אסתר מגדת.</b> מלמד שתפשה שתיקה בעצמה כרחל זקנתה ועמדו כל גדולי זרעה בשתיקה. רחל ראתה סבלונותיה ביד אחותה ושתקה ובשאול בן בנה כתיב (ש"א י' ט"ז) ואת דבר המלוכה לא הגיד לו.<br>(מ"ר)
<b>מאמר מרדכי וגו'.</b> א"ר ירמיה, שהיתה מראה דם נדה לחכמים <sup style="color: gray;">מא</sup>.<br/>(מגילה י"ג ב')
<b>באמנה אתו.</b> אמר רבה בר לימא, שהיתה עומדת מחיקו של אחשורוש וטובלת ויושבת בחיקו של מרדכי <sup style="color: gray;">מב</sup>.<br/>(שם שם)
<h3>פסוק כא</h3>
<b>קצף בגתן ותרש.</b> א"ר יוחנן, הקציף הקב"ה עבדים על אדוניהם לעשות נס לצדיק ומנו מרדכי <sup style="color: gray;">מב</sup>, דכתיב ויודע הדבר למרדכי.<br/>(שם שם)
<b>קצף בגתן ותרש.</b> על מה קצפו – על שהעביר אותם והושיב את מרדכי במקומם <sup style="color: gray;">מג</sup>.<br/>(מ"ר)
<h3>פסוק כב</h3>
<b>בשם מרדכי.</b> א"ר חנינא, כל האומר דבר בשם אומרו מביא גאולה לעולם, שנאמר ותאמר אסתר למלך בשם מרדכי <sup style="color: gray;">מד</sup>.<br/>(מגילה ט"ו א')
<h3>פסוק כג</h3>
<b>ויבקש הדבר וימצא.</b> [כיצד נמצא], א"ר יוחנן, בגתן ותרש שני טרסיים היו והיו מספרין בלשון טורסי <sup style="color: gray;">מה</sup> ואומרים סיום שבאת זו לא ראינו שנה בעינינו <sup style="color: gray;">מו</sup>. בא ונטיל ארס בספל כדי שימות, אמר לו, והלא אין משמרתי ומשמרתך שוה <sup style="color: gray;">מז</sup>, אמר לו, אני אשמור משמרתי ומשמרתך, והם לא היו יודעין כי מרדכי מיושבי לשכת הגזית היה ויודע בשבעים לשון, והיינו דכתיב ויבוקש הדבר וימצא – שלא נמצאו במשמרתם <sup style="color: gray;">מח</sup>.<br/>(שם י"ג ב')
<b>ויכתב בספר.</b> א"ר לוי, ומה ספרו של בשר ודם כך, לכשיבא ספרו של הקב"ה דכתיב ביה (מלאכי ג׳:ט״ז) ויקשב ה' וישמע ויכתב ספר זכרון לפניו – על אחת כמה וכמה <sup style="color: gray;">מט</sup>.<br/>(מ"ר)
<h2>פרק ג</h2>
<h3>פסוק א</h3>
<b>אחר הדברים האלה.</b> מאי אחר <sup style="color: gray;">א</sup>, אמר רבא, אחר שברא הקב"ה רפואה למכה, דאמר ר' לוי, אין הקב"ה מכה את ישראל אלא א"כ בורא להם רפואה תחלה שנאמר (הושע ו') כרפאי לישראל ונגלה עון אפרים <sup style="color: gray;">ב</sup>.<br/>(מגילה י"ג ב')
<b>וינשאהו.</b> כתיב (תהילים צ״ב:ח׳) בפרוח רשעים כמו עשב וגו' מה כתיב בתריה להשמדם עדי עד, ושוב כתיב (איוב י״ב:כ״ג) משגיא לגוים ויאבדם, מלמד שאויבי הקב"ה למפלתן הן מתגדלין, וכן בהמן כתיב וינשאהו וישם את כסאו מעל כל השרים ואח"כ ויתלו את המן <sup style="color: gray;">ג</sup>.<br/>(מ"ר)
<h3>פסוק ב</h3>
<b>ומרדכי לא יכרע.</b> וכי קנתרן היה ועובר על גזירת המלך, אלא כשצוה אחשורוש להשתחוות להמן, חקק עבודת כוכבים על לבו ונתכוין שישתחוו לעבודת כוכבים <sup style="color: gray;">ד</sup> [מ"ר פרשה ב' פסוק ה'].
<h3>פסוק ד</h3>
<b>יום ויום.</b> א"ר בנימין ב"ר לוי, בניה של רחל נסן שוה, הדא הוא דכתיב (פ' וישב) ויהי כדברה אל יוסף יום ויום, וכאן כתיב ויהי כאמרם אליו יום ויום וגו' <sup style="color: gray;">ה</sup>.<br/>(מ"ר)
<b>ויגידו להמן.</b> אמר להם המן, הגידו לו, הלא זקנו השתחוה לזקני, דכתיב ואחר נגש יוסף ורחל וישתחוו, אמר להו, ועדיין לא נולד בנימין <sup style="color: gray;">ו</sup>.<br/>(שם)
<b>אשר הוא יהודי.</b> אמר להם, משה רבינו הזהיר לנו בתורה ארור האיש אשר יעשה פסל ומסכה ורשע זה עושה עצמו עבודת כוכבים <sup style="color: gray;">ז</sup>.<br/>(שם)
<h3>פסוק ה</h3>
<b>וירא המן וגו'.</b> א"ר איבו, תחשכנה עיניהם [של רשעים] מראות (תהילים ס״ט:כ״ד) לפי שמראית עיניהם מורידות אותם לגיהנם, וכה"א וירא המן כי אין מרדכי כורע ומשתחוה לו וגו' <sup style="color: gray;">ח</sup>.<br/>(שם)
<h3>פסוק ו</h3>
<b>ויבז בעיניו.</b> בזוי בן בזוי, להלן כתיב ויבז עשו את הבכורה וכאן כתיב ויבז בעיניו <sup style="color: gray;">ט</sup>.<br/>(שם)
<b>במרדכי לבדו.</b> אמר רבא, בתחלה במרדכי לבדו ולבסוף בעם מרדכי ומנו רבנן. ולבסוף בכל היהודים <sup style="color: gray;">י</sup>.<br/>(מגילה י"ג ב')
<b>ויבקש המן להשמיד.</b> אמר הקב"ה להמן, אי שוטה שבעולם אני אמרתי להשמידם ולא יכולתי כביכול, שנאמר (תהילים ק״ו:כ״ג) ויאמר להשמידם לולא משה בחירו עמד בפרץ ואתה אומר להשמידם, חייך שראשך תחת ראשיהם <sup style="color: gray;">יא</sup>.<br/>(מ"ר)
<h3>פסוק ז</h3>
<b>הוא חדש אדר.</b> תני, כיון שנפל פור בחודש אדר שמח שמחה גדולה, אמר, נפל לי פור בירח שמת משה, ולא היה יודע שבשבעה באדר נולד משה.<br>(מגילה י"ג ב')
<h3>פסוק ח</h3>
<b>ישנו עם אחד.</b> אמר ליה לאחשורוש, תא נכלינהו, אמר ליה, מסתפינא מאלהיו דלא לעביד בי כדעבד בקמאי, אמר ליה, ישנו מן המצות <sup style="color: gray;">יב</sup>, אמר ליה, אית בהון רבנן, אמר ליה, עם אחד הן <sup style="color: gray;">יג</sup>.<br/>(שם שם)
<b>ישנו עם אחד.</b> אמר ליה, אותו שנאמר בו ה' אחד ישן לו מעמו <sup style="color: gray;">יד</sup>, אמר הקב"ה, אני אין לפני שינה, שנאמר הנה לא ינום ולא יישן שומר ישראל ואתה אמרת ישן אני, חייך שמתוך שינה אני מאבדך [הדא הוא דכתיב בלילה ההוא נדדה שנת המלך וגו'].<br/>(מ"ר)
<b>ישנו עם אחד.</b> דבר אחר ישנו עם אחד, שניהון רברבן, אוכלין ושותין ואומרים עונג שבת עונג יו"ט, שהן מכניסין פחת בממונו של עולם, להם שבתא, ריש ירחא, פסח, עצרת, ריש שתא, וצומא רבא וחג הסכות, אמר ליה הקב"ה, רשע, עין רעה אתה מטיל במועדיהם, הרי אני מפילך לפניהם ומוסיפים להם מועד אחד על מפלתך – אלו ימי הפורים, הדא הוא דכתיב (משלי י"ט) פי כסיל מחתה לו.<br>(שם)
<b>מפזר ומפרד.</b> אמר ליה, שמא תאמר קרחה אני עושה במלכותך – מפוזרים הם בין העמים, ושמא תאמר אית הנאה מינייהו – מפורדים הם בפרידה זו שאינה עושה פירות <sup style="color: gray;">טו</sup>.<br/>(מגילה י"ג ב')
<b>בכל מדינות מלכותך.</b> אמר, שמא תאמר איכא מדינתא מינייהו <sup style="color: gray;">טז</sup> – בכל מדינות מלכותך הם <sup style="color: gray;">יז</sup>.<br/>(מגילה י"ג ב')
<b>ודתיהם שנות.</b> דלא אכלי מינן ולא נסבי מינן ולא מנסבי לן <sup style="color: gray;">יח</sup>.<br/>(שם שם)
<b>דתי המלך אינם עשים.</b> דמפקי לכולי שתא בשבת היום פסח היום <sup style="color: gray;">יט</sup>.<br/>(שם שם)
<b>דתי המלך אינם עשים.</b> אין משמרים לא קלנדס ולא סטרנילא ומבזים מועדיך <sup style="color: gray;">כ</sup>.<br/>(מ"ר)
<b>ולמלך אין שוה להניחם.</b> דאכלי ושתו ומבזו למלכא, ואפילו נופל זבוב בכוסו של אחד מהם זורקו ושותהו, ואם אדוני המלך נוגע בכוסו של אחד מהם חובטו בקרקע ואינו שותהו <sup style="color: gray;">כא</sup>.<br/>(מגילה י"ג ב')
<h3>פסוק ט</h3>
<b>ועשרת אלפים.</b> אמר ריש לקיש, גלוי וידוע לפני מי שאמר והיה העולם שעתיד המן לשקול שקלים על ישראל, לפיכך הקדים שקליהם לשקליו, והיינו דתנן באחד באדר משמיעין על השקלים <sup style="color: gray;">כב</sup>.<br/>(שם שם)
<b>ועשרת אלפים.</b> מאי דכתיב אם יתן איש את כל הון ביתו באהבה בוז יבוזו לו – זה המן שנתן עשרת אלפים להכחיד את ישראל <sup style="color: gray;">כג</sup>.<br/>(מ"ר)
<h3>פסוק י</h3>
<b>ויסר המלך וגו'.</b> אמר רבא, משל דאחשורש והמן למה הדבר דומה, לשני בני אדם, לאחד היה תל בתוך שדהו ולאחד חריץ, בעל החריץ אמר מי יתן לי זה בדמים, ובעל התל אמר מי יתן לי זה בדמים, לימים נזדווגו זה אצל זה אמר לו בעל החריץ לבעל התל מכור לי תלך, אמר לו, טול אותה בחנם, ולואי, ודכותה – ויסר המלך את טבעתו ויתנה להמן <sup style="color: gray;">כד</sup>.<br/>(מגילה י"ד ב')
<b>ויסר המלך את טבעתו.</b> א"ר אבא בר כהנא, גדולה הסרת טבעת זו יותר ממ"ח נביאים וז' נביאות שנתנבאו להם לישראל, שכולם לא החזירים למוטב, ואלו הסרת טבעת – החזירתן למוטב <sup style="color: gray;">כה</sup>.<br/>(מגילה י"ג א')
<b>ויסר המלך את טבעתו.</b> רבנן אמרי, אחשורוש שונא את ישראל יותר מהמן הרשע, מנהגו של עולם לוקח נותן עירבון למוכר והכא המוכר נותן ערבון, כמש"נ ויסר המלך את טבעתו ויתנה להמן וגו' <sup style="color: gray;">כו</sup>.<br/>(מ"ר)
<h3>פסוק יא</h3>
<b>הכסף נתון לך.</b> הכסף בגמטריא העץ <sup style="color: gray;">כז</sup>.<br/>(שם)
<h3>פסוק יב</h3>
<b>ככל אשר צוה המן.</b> תניא, מאי דכתיב (איכה ג' ל"ז) מי זה אמר ותהי ה' לא צוה, מי צוה, המן צוה להשמיד וגו', והקב"ה לא צוה, אלא ישוב מחשבתו הרעה <sup style="color: gray;">כח</sup>.<br/>(מ"ר)
<h3>פסוק יג</h3>
<b>טף ונשים.</b> א"ר לוי, ארורים הם הרשעים שהם מתעסקים בעצה רעה על ישראל וכל אחד מהם אימר עצתי טובה מעצתך, אמר המן, שוטה היה פרעה שאמר כל הבן הילד היאורה תשליכוהו, וכי לא ידע שהבנות נשואות פרות ורבות <sup style="color: gray;">כט</sup> אני איני עושה כן, אלא להשמיד להרג ולאבד מנער ועד זקן טף ונשים ביום אחד.<br/>(מ"ר)
<h3>פסוק יד</h3>
<b>פתשגן הכתב.</b> מהו פתשגן הכתב – אנטיגרפון דאגרתא <sup style="color: gray;">ל</sup>.<br/>(שם)
<b>להיות עתדים.</b> א"ר לוי, אוה"ע נבואתן סתומה, להיות עתידים ליום הזה ואינם יודעים אם להרוג אם ליהרג, אבל ישראל נבואתן מפורשת (ח' י"ג) להיות היהודים עתידים ליום הזה להנקם מאויביהם <sup style="color: gray;">לא</sup>.<br/>(שם)
<h3>פסוק טו</h3>
<b>ישבו לשתות.</b> אמר להם הקב"ה לשבטים, אתם מכרתם את אחיכם מתוך מאכל ומשתה כך אני אעשה לכם, הדא הוא דכתיב והמלך והמן ישבו לשתות.<br>(שם)
<b>והעיר שושן נבוכה.</b> רבא פתח לה למגילת אסתר מהכא (משלי כ״ט:ב׳) ברבות צדיקים ישמח העם ובמשול רשע יאנח עם, ברבות צדיקים – זה מרדכי ואסתר, ישמח העם – כדכתיב ומדרכי יצא מלפני המלך בלבוש מלכות וגו' ליהודים היתה אורה ושמחה וששון ויקר <sup style="color: gray;">לב</sup>, ובמשול רשע יאנח עם, זה המן, וכן הוא אומר והמלך והמן ישבו לשתות והעיר שושן נבוכה.<br/>(מגילה י"א א')
<b>והעיר שושן נבוכה.</b> היה אחד מישראל יוצא לשוק ליקח ליטרא בשר או אגודה של ירק היה הפרסי חונקו ואומר לו, למחר אני הורגך ומבזבז את ממונך, לפיכך נאמר והעיר שושן נבוכה <sup style="color: gray;">לג</sup>.<br/>(מ"ר)
<h2>פרק ד</h2>
<h3>פסוק א</h3>
<b>ומרדכי ידע.</b> מנא ידע – אליהו הנביא הודיעו <sup style="color: gray;">א</sup> [מ"ר פרשה ז' סי' י"ח].
<b>ויקרע מרדכי וגו'.</b> בנימין גרם לאחיו לקרוע שמלותם, כמש"נ ויקרעו שמלותם, לפיכך נפרע לבניו לקרוע בגדיו <sup style="color: gray;">ב</sup>.<br/>(מ"ר)
<b>וילבש שק ואפר.</b> א"ר איבו, משתפס יעקב אבינו את השק דכתיב וישם שק במתניו, שוב לא זז מבניו <sup style="color: gray;">ג</sup>.<br/>(שם)
<b>ויזעק.</b> מאי אמר, רב אמר, אמר, גבה המן מאחשורוש, ושמואל אמר, אמר, גבר מלכא עילאה ממלכא תתאה <sup style="color: gray;">ד</sup>.<br/>(מגילה ט"ו א')
<b>זעקה גדולה ומרה.</b> זעקה אחת הזעיק יעקב לעשו, שנאמר (פ' תולדות) ויצעק צעקה גדולה ומרה ונפרע לו בשושן, שנאמר ויזעק זעקה גדולה ומרה, ללמדך שאין ותרנות לפני הקב"ה <sup style="color: gray;">ה</sup>.<br/>(מ"ר)
<h3>פסוק ב</h3>
<b>כי אין לבוא וגו'.</b> רקיקה אסור בהר הבית מק"ו, ומה שק שאינו מאוס ולפני מלך בו"ד כתיב כי אין לבא אל שער המלך בלבוש שק, רקיקה שהיא מאוסה ולפני הקב"ה – על אחת כמה וכמה <sup style="color: gray;">ו</sup>.<br/>(ברכות ס"ב ב')
<h3>פסוק ג</h3>
<b>אבל גדול.</b> וכי יש אבל גדול ואבל קטן <sup style="color: gray;">ו</sup>, אלא לפי שבנוהג שבעולם כל האבלים אבלן מתמעט והולך עד י"ב חודש, אבל זה דהמן, כל מה שהולך הוא מתגבר, שכל יום היוצא היו אומרים כבר יצא יום אחד מחיינו, לכך נאסר אבל גדול <sup style="color: gray;">ז</sup>.<br/>(מ"ר)
<b>אבל גדול.</b> ד"א, אבל גדול, לפי שבאבל דעלמא כשמת לו בן אומרים לו יחיה בנך האחר, ואם לא היה לו אחר אומרים לו הארך ימיך אתה, אבל כאן – הכל לקוחים למיתה <sup style="color: gray;">ח</sup>.<br/>(שם)
<h3>פסוק ד</h3>
<b>ותתחלחל המלכה.</b> מהו ותתחלחל – אמר רב, שפרסה נדה <sup style="color: gray;">ט</sup>.<br/>(מגילה ט"ו א')
<b>ותתחלחל המלכה.</b> רבנן אמרי, מהו ותתחלחל – שהפילה עוברה <sup style="color: gray;">י</sup>.<br/>(מ"ר)
<h3>פסוק ה</h3>
<b>ותקרא אסתר להתך.</b> התך זה דניאל, ולמה נקרא שמו התך, רב אמר, שחתכוהו מגדולתו <sup style="color: gray;">יא</sup>, ושמואל אמר, שכל דברי מלכות נחתכין על פיו <sup style="color: gray;">יב</sup>.<br/>(מגילה ט"ו א')
<b>מה זה וגו'.</b> אמרה לו, לך אמור לו, מימיהם של ישראל לא באו לצרה כזאת שמא כפרו ישראל בזה אלי ואנוהו, ושמא כפרו בלוחות דכתיב בהו (פ' תשא) מזה ומזה הם כתובים <sup style="color: gray;">יג</sup>.<br/>(מ"ר)
<h3>פסוק ז</h3>
<b>אשר קרהו.</b> אמר ליה להתך, לך אמור לה, בן בנו של קרהו בא עלינו, הדא הוא דכתיב אשר קרך בדרך <sup style="color: gray;">יד</sup>.<br/>(שם)
<b>אשר קרהו.</b> דבר אחר אשר קרהו – בחלום, מלמד שהזכיר לה את החלום אשר חלם בזה <sup style="color: gray;">טו</sup>.<br/>(מ"ר)
<h3>פסוק יב</h3>
<b>ויגידו למרדכי.</b> ואלו התך לא אזל לגביה, מכאן שאין משיבין על הקלקלה <sup style="color: gray;">טז</sup>.<br/>(מגילה ט"ו א')
<h3>פסוק יד</h3>
<b>החרש תחרישי.</b> מהו החרש תחרישי, אמר לה, אם תשתקי עכשיו שלא ללמד סנגוריא על אומתך סופך לשתוק לעתיד לבא <sup style="color: gray;">יז</sup>.<br/>(מ"ר)
<h3>פסוק טז</h3>
<b>שלשת ימים.</b> אלו הן, י"ג, י"ד, וט"ו בניסן, שלח לה, והלא בהם יום א' של פסח, שלחה לו, זקן שבישראל, למה הוא פסח, מיד שמע מרדכי והודה לדבריה .<br/>(מ"ר)
<b>אשר לא כדת.</b> מאי אשר לא כדת, א"ר אבא, שלא כדת כל יום עד עכשיו הייתי באונס ועכשיו אני ברצון <sup style="color: gray;">יט</sup>.<br/>(מגילה ט"ו א')
<b>וכאשר אבדתי אבדתי.</b> כשם שאבדתי מבית אבא כך אובד ממך <sup style="color: gray;">כ</sup>.<br/>(שם שם)
<h3>פסוק יז</h3>
<b>ויעבר מרדכי.</b> מהו ויעבור, רב אמר, שהעביר יום ראשון של פסח בתענית <sup style="color: gray;">כא</sup>, ושמואל אמר, שעבר ערקומא דמיא <sup style="color: gray;">כב</sup>.<br/>(שם שם)
<h2>פרק ה</h2>
<h3>פסוק א</h3>
<b>ויהי ביום השלישי.</b> למה ביום השלישי, לפי שאין ישראל נתונין בצרה יותר משלשה ימים, וכן ביוסף הוא אומר (פ' מקץ) ויאסוף אותם אל משמר שלשת ימים, וכן ביונה הוא אומר ויהי יונה במעי הדגה שלשת ימים ושלשה לילות, וכן לעתיד הוא אומר (הושע ו׳:ב׳) ביום השלישי יקימנו ונחיה <sup style="color: gray;">א</sup>.<br/>(מ"ר)
<b>ותלבש אסתר מלכות.</b> בגדי מלכות מבעי ליה, א"ר חנינא, שלבשתה רוח הקודש, כתיב הכא ותלבש וכתיב התם (ד"ה א' י"ב) ורוח לבשה את עמשי, מכאן לאסתר שנביאה היתה <sup style="color: gray;">ב</sup>.<br/>(מגילה י"ד ב')
<b>ותלבש אסתר מלכות.</b> [בגדי מלכות מבעי ליה] אלא שלבשה מלכות בית אביה <sup style="color: gray;">ג</sup> [מ"ר פ' וירא פרשה נ"ו].
<h3>פסוק ב</h3>
<b>ויהי כראות המלך וגו'.</b> א"ר לוי, כיון שהגיעה לבית הצלמים נסתלקה ממנה שכינה, אמרה, אלי אלי למה עזבתני [מיד] ויהי כראות המלך את אסתר נשאה חן בעיניו וגו' <sup style="color: gray;">ד</sup>.<br/>(מגילה ט"ו ב')
<b>נשאה חן בעיניו.</b> א"ר יוחנן, ג' מלאכי השרת נזדמנו לה באותה שעה, אחד שהגביה את צוארה ואחד שמשך חוט של חסד עליה ואחד שמתח את השרביט <sup style="color: gray;">ה</sup>.<br/>(שם שם)
<h3>פסוק ג</h3>
<b>עד חצי המלכות.</b> עד חצי המלכות ולא כל המלכות ולא דבר שחוצץ למלכות, ומאי ניהו–בנין בית המקדש <sup style="color: gray;">ו</sup>.<br/>(שם שם)
<h3>פסוק ד</h3>
<b>יבא המלך והמן.</b> ת"ר, מה ראתה אסתר שזמנה את המן, ר' אלעזר אומר, פחים טמנה לו, שנאמר (תהילים ס״ט:כ״ג) יהי שולחנם לפניהם לפח. ר' יהושע אומר, מבית אביה למדה, שנאמר (משלי כ״ה:כ״ב) אם רעב שונאך האכילהו לחם וגו' <sup style="color: gray;">ז</sup>, ר' מאיר אומר, כדי שלא יטול עצה וימרוד <sup style="color: gray;">ח</sup>. ר' יהודה אומר, כדי שלא יכירו בה שהיא יהודית. ר' נחמיה אומר, כדי שלא יאמרו אחות לנו בבית המלך ויסיחו דעתם מן הרחמים. ר' יוסי אומר, כדי שיהיה מצוי לה בכל עת <sup style="color: gray;">ט</sup>. ר' שמעון בן מנסיא אומר, אולי ירגיש המקום ויעשה לנו נס <sup style="color: gray;">י</sup>. ר' יהושע בן קרחה אומר, אמרה, אסביר לו פנים כדי שיהרג הוא והיא <sup style="color: gray;">יא</sup>. רבן גמליאל אומר, מלך הפכפך היה <sup style="color: gray;">יב</sup>. ר' אלעזר המודעי אומר, קנאתו במלך קנאתו בשרים <sup style="color: gray;">יג</sup>. רבה אמר, דכתיב (משלי ט״ז:י״ח) לפני שבר גאון <sup style="color: gray;">יד</sup>. אביי ורבא דאמרי תרווייהו, דכתיב (ירמיהו נ״א:ל״ט) בחומם אשית את משתיהם וגו' <sup style="color: gray;">טו</sup>, אשכחיה רבה בר אבוה לאליהו, אמר ליה, כמאן חזיא אסתר ועבדה הכי, אמר ליה – ככולהו תנאי וככולהו אמוראי .<br/>(שם שם)
<h3>פסוק יא</h3>
<b>ורב בניו.</b> וכמה הם, רב אמר, שלשים, עשרה מתו ועשרה נתלו ועשרה מחזרין על הפתחים, ורבנן אמרי –אותם שמחזרים על הפתחים שבעים הוו, דכתיב (ש"א ב') שבעים בלחם נשכרו, אל תקרא שִׂבֵעִים אלא שִבְעִים, ורמי בר אבא אמר, כולם מאתים ושמונה הוו, דכתיב ורב – בגימטריא ר"ח <sup style="color: gray;">יז</sup>.<br/>(מגילה ט"ו ב')
<h3>פסוק יב</h3>
<b>אף לא הביאה.</b> המן הוא אחד מאלה שפתחו באף ואבדו באף <sup style="color: gray;">יח</sup>.<br/>(מ"ר)
<h3>פסוק יג</h3>
<b>וכל זה.</b> [מהו וכל זה] – מלמד שכל גנזיו של אותו רשע חקוקין על לבו, ובשעה שרואה את מרדכי יושב בשער המלך אמר, וכל זה איננו שוה לי <sup style="color: gray;">יט</sup>.<br/>(מגילה ט"ו ב')
<b>וכל זה וגו'.</b> א"ר חנינא, בשעה שראה המן את מרדכי יושב בשער המלך אמר, כל זה איננו שוה לי, זה בא בפרוזבזלי וזה בפרוזבוטי, וקרו ליה עבדא דמזדבן בטלמי <sup style="color: gray;">כ</sup>.<br/>(מגילה ט"ו א' ב')
<h2>פרק ו</h2>
<h3>פסוק א</h3>
<b>נדדה שנת המלך.</b> רבי תנחום אומר, נדדה שנת המלך – שנת מלכו של עולם, ורבנן אמרי – נדדו עליונים נדדו תחתונים <sup style="color: gray;">א</sup>.<br/>(שם שם ב')
<b>נדדה שנת המלך.</b> למה נדדה – נפל ליה מילתא בדעתיה, אמר, מאי דקמן דזמינתיה אסתר להמן, דלמא עצה קא שקלי למקטלי, הדר אמר, וכי לא הוי גברא דרחים לי דהוי מודע לי, הדר אמר, דלמא איכא אינש דעבד בי טיבותא ולא פרעתיו, משום הכי ממנעי אינשי ולא מגלו לי, מיד – ויאמר להביא את ספר הזכרונות.<br>(שם שם)
<b>נדדה שנת המלך.</b> למה נדדה – לפי שראה בחלומו את המן נוטל סייף להרגו ונבהל והקיץ משנתו <sup style="color: gray;">ב</sup>.<br/>(מ"ר)
<b>ויהיו נקראים.</b> מלמד שנקראו מאליהם <sup style="color: gray;">ג</sup>.<br/>(מגילה ט"ו ב')
<h3>פסוק ב</h3>
<b>וימצא כתוב.</b> כתב מבעי ליה, אלא מלמד ששמשי מוחק וגבריאל כותב .<br/>(מגילה ט"ו ב')
<b>וימצא כתוב.</b> דרש רבי שילא איש כפר תמרתא, ובה כתב שלמטה שלזכותן של ישראל אינו נמחק, כתב שלבעלה לא כש"כ <sup style="color: gray;">ה</sup>.<br/>(שם ט"ז א')
<b>וימצא כתוב וגו'.</b> א"ר פנחס, מדה טובה היתה באותו האיש, שכל מי שהיה עושה בו טובה היה כותבה, הדא הוא דכתיב וימצא כתוב אשר הגיד מרדכי [מ"ר פרשה א' פ' ג'].
<h3>פסוק ג</h3>
<b>לא נעשה עמו דבר.</b> אמר רבא, לא מפני שאוהבין את מרדכי אלא מפני ששונאין את המן <sup style="color: gray;">ו</sup>.<br/>(מגילה ט"ז א')
<h3>פסוק ד</h3>
<b>אשר הכין לו.</b> [מה ת"ל לו], תנא לו הכין, ועליו נאמר ולו הכין כלי שת חציו לדולקים יפעל, בור כרה ויחפרהו ויפול בשחת יפעל.<br>(מ"ר)
<h3>פסוק ו</h3>
<b>ויאמר המן בלבו.</b> תניא, הרשעים ברשות לבם, וכן ויאמר עשו בלבו, אמר נבל בלבו (תהילים י״ד:א׳) ויאמר ירבעם בלבו (מ"א י"ג), אבל הצדיקים לבם ברשותם כמש"נ (שמואל א א׳:י״ג) וחנה היא מדברת על לבה, וישם דניאל על לבו (דניאל א׳:ח׳) ויאמר דוד אל לבו (שמואל א כ״ז:א׳) ודומין לבוראן שנאמר (ס"פ בראשית) ויאמר ה' אל לבו <sup style="color: gray;">ז</sup>.<br/>(מ"ר)
<h3>פסוק י</h3>
<b>למרדכי היהודי וגו'.</b> [למרדכי היהודי היושב בשער המלך, כל הני סימני למה לי], אלא אמר ליה ועשה כן למרדכי, אמר ליה, מנו מרדכי, אמר ליה, היהודי, אמר ליה, טובא מרדכי איכא ביהודאי, אמר ליה – היושב בשער המלך <sup style="color: gray;">ח</sup>.<br/>(מגילה ט"ז א')
<b>אל תפל דבר.</b> אמר ליה המן, סגי ליה בחד דיסקרתא אי נמי בחד נהרא <sup style="color: gray;">ט</sup>, אמר ליה, הא נמי הב ליה, הדא הוא דכתיב אל תפל דבר מכל אשר דברת.<br/>(שם שם)
<h3>פסוק יא</h3>
<b>ויקח המן וגו'.</b> אזל לגביה דמרדכי, אשכחיה דיתבי רבנן קמיה ומחוי להו הלכות קמיצה <sup style="color: gray;">י</sup>, אמר להו במאי עסקיתו, אמרו ליה, בזמן שביהמ"ק היה קיים, מאן דמנדב מנחה מייתא מלי קומצא דסולתא ומכפר ליה, אמר להו, אתא מלי קומצא קמחא דידכו ודחי עשרה אלפי ככרי כספא דידי <sup style="color: gray;">יא</sup>.<br/>(שם שם)
<b>ויקרא לפניו וגו'.</b> א"ר בנימין בר לוי, בניה של רחל גדולתן שוה, התם כתיב (פ' מקץ) וירכב אותו במרכבת המשנה אשר לו ויקראו לפניו אברך, וכאן כתיב ונתון הלבוש והסוס וגו' ויקרא לפניו ככה יעשה לאיש וגו' <sup style="color: gray;">יב</sup> [מ"ר פרשה ז'].
<h3>פסוק יב</h3>
<b>וישב מרדכי וגו'.</b> אמר רב ששת, ששב לשקו ולתעניתו <sup style="color: gray;">יג</sup>.<br/>(מגילה ט"ז א')
<b>אבל וחפוי ראש.</b> כי הוי נקיט ואזיל עם מרדכי בשבילא דבי המן ' חזיתיה ברתיה דהוי קאים אאיגרא, סברה היא, האי דרכיב אבוהא הוא והאי דמסגא קמיה – מרדכי, שקלא עציצא דביהכ"ס ושדיתיה ארישיה דאבוה, דלי עינה וחזיא דאבוהא הוא, נפלה מאיגרא לארעא ומתה, והיינו דכתיב והמן נדחף אל ביתו אבל וחפוי ראש, אבל על בתו וחפוי ראש על מה שאירע לו <sup style="color: gray;">יד</sup>.<br/>(מגילה ט"ז א')
<h3>פסוק יג</h3>
<b>ויאמרו לו חכמיו.</b> קרי להו אוהביו וקרי להו חכמיו, א"ר יוחנן, כל האומר דבר חכמה אפילו בעובדי כוכבים נקרא חכם <sup style="color: gray;">טו</sup>.<br/>(שם שם)
<b>אם מזרע היהודים.</b> אמרו ליה, אי משאר שבטים קאתא מרדכי יכלת ליה, ואם משבט יהודה ובנימין ואפרים ומנשה לא יכלת ליה, יהודה – דכתיב ידך בעורף אויביך, אינך – דכתיב בהו (תהילים פ׳:ג׳) לפני אפרים ובנימין ומנשה עוררה את גבורתך .<br/>(שם שם)
<b>נפול תפול.</b> דרש ר' יהודה ב"ר אלעאי, שתי נפילות הללו למה, אמרו לו, אומה זו משולה לעפר ומשולה לכוכבים, כשהם יורדין יורדין עד לעפר וכשהן עולין עולין עד לכוכבים <sup style="color: gray;">יז</sup>.<br/>(שם שם)
<b>ויבהלו.</b> מלמד שהביאוהו בבהלה <sup style="color: gray;">יח</sup>.<br/>(שם שם)
<h2>פרק ז</h2>
<h3>פסוק ד</h3>
<b>אין הצר שוה וגו'.</b> אמרה לו, צר זה אינו שוה בנזק של מלך, איקני בה בושתי וקטלה, השתא איקני בדידי ומבעי למקטלי <sup style="color: gray;">א</sup>.<br/>(מגילה ט"ז א')
<h3>פסוק ה</h3>
<b>ויאמר וגו'.</b> ויאמר המלך אחשורוש ויאמר לאסתר המלכה, ויאמר ויאמר למה לי, א"ר אבהו, בתחלה ע"י מתורגמן, כיון דאמרה ליה בת מלכים אנא, מבית שאול קאתינא, מיד ויאמר לאסתר המלכה.<br>(שם שם)
<h3>פסוק ו</h3>
<b>המן הרע הזה.</b> א"ר אלעזר, מלמד שהיתה מחוה כלפי אחשורוש ובא מלאך וסטר ידה כלפי המן <sup style="color: gray;">ב</sup>.<br/>(שם שם)
<h3>פסוק ח</h3>
<b>והמלך שב.</b> ולמעלה כתיב והמלך קם בחמתו, מקיש שיבה לקימה, מה קימה בחימה אף שיבה בחימה, דאזל ואשכח למלאכי השרת דאדמו ליה כגברי וקא עקרי לאילני דבוסתנא, ואמר להו מאי עובדייכו, אמרו ליה, דפקדינן המן <sup style="color: gray;">ג</sup>.<br/>(מגילה ט"ז א')
<b>והמן נפל.</b> נפל מבעי ליה, א"ר אלעזר, מלמד שבא מלאך והפילו עליה <sup style="color: gray;">ד</sup>.<br/>(שם שם)
<h3>פסוק ט</h3>
<b>ויאמר חרבונה.</b> א"ר אלעזר, אף חרבונה רשע באותה עצה היה <sup style="color: gray;">ה</sup>, וכיון שראה שלא נתקיימה עצתו מיד ברח, והיינו דכתיב (איוב כ״ז:כ״ב) וישלך עליו ולא יחמול מידו ברוח יברח <sup style="color: gray;">ו</sup>.<br/>(שם שם)
<b>וחמת המלך שככה.</b> שתי שכיכות הללו למה, אחת של מלכו של עולם ואחת של אחשורוש, ואמרי לה אחת של אסתר ואחת של ושתי <sup style="color: gray;">ז</sup>.<br/>(שם שם)
<h2>פרק ח</h2>
<h3>פסוק ב</h3>
<b>ויסר המלך את טבעתו.</b> א"ר בנימין בר לוי, בניה של רחל גדולתן שוה, התם כתיב (פ' מקץ) ויסר פרעה את טבעתו מעל ידו ויתן אותה על יד יוסף וכאן כתיב ויסר המלך את טבעתו אשר העביר מהמן ויתנה למרדכי <sup style="color: gray;">א</sup> [מ"ר פרשה ג' פסוק א'].
<b>ותשם אסתר וגו'.</b> רבי אבא בר כהנא פתח לה למגילת אסתר מהכא (קהלת ב׳:כ״ו) לאדם שטוב לפניו נתן חכמה ודעת ושמחה – זה מרדכי הצדיק, ולחוטא נתן ענין לאסוף ולכנוס – זה המן. לתת לטוב לפני האלהים – אלו מרדכי ואסתר, דכתיב ותשם אסתר את מרדכי על בית המן <sup style="color: gray;">ב</sup>.<br/>(מגילה י' א')
<h3>פסוק ט</h3>
<b>ככתבם וכלשונם.</b> תניא, רבי שמעון בן אלעזר אומר, כתב עברי לא נשתנה כל עיקר, שנאמר ואל היהודים ככתבם וכלשונם, מה לשונם לא נשתנה אף כתבם לא נשתנה .<br/>(סנהדרין כ"ב א')
<b>וכלשונם.</b> [הקורא את המגילה תרגום או בכל לשון לא יצא, שנאמר וכלשונם] <sup style="color: gray;">ד</sup>.<br/>(ירושלמי מגילה פ"ב ה"א)
<h3>פסוק טז</h3>
<b>ליהודים וגו'.</b> רבא פתח למגילת אסתר מהכא, ברבות צדיקים ישמח עם ובמשול רשע יאנח עם (משלי כ״ט:ב׳) ברבות צדיקים זה מרדכי ואסתר, ישמח עם כדכתיב ומרדכי יצא מלפני המלך בלבוש מלכות תכלת וגו', ליהודים היתה אורה ושמחה וששון ויקר <sup style="color: gray;">ה</sup>, ובמשול רשע יאנח עם זה המן, וכן הוא אומר והמלך והמן ישבו לשתות והעיר שושן נבוכה.<br/>(מגילה י"א א')
<b>ליהודים וגו'.</b> רבי חייא רבה ורבי שמעון בר חלפתא היו מהלכין בדרך וחזו אילת השחר שבקעה אורה, אמר ליה ר' חייא לר' שמעון, כך היא גדולתן של ישראל קימעא קימעא, וכל מה שהולכת היא רבה והולכת, מאי טעמא, דכתיב (מיכה ז׳:ח׳) כי אשב בחושך ה' אור לי <sup style="color: gray;">ו</sup> כך בתחלה ומרדכי יושב בשער המלך ואח"כ ויקח המן את הלבוש ואת הסוס וגו' ואחר כך ומרדכי יצא מלפני המלך בלבוש מלכות וגו' ואח"כ ליהודים היתה אורה ושמחה וששון ויקר .<br/>(ירושלמי ברכות פ"ח ה"א)
<b>אורה ושמחה וגו'.</b> א"ר יהודה, אורה זו תורה, וכן הוא אומר (משלי ו׳:כ״ג) ותורה אור, שמחה זה יו"ט, וכן הוא אומר ושמחת בחגך, ששון זה מילה וכן הוא אומר (תהילים קי״ט:קס״ב) שש אנכי על אמרתך <sup style="color: gray;">ח</sup>, ויקר אלו תפלין וכן הוא אומר (פ' תבא) וראו כל עמי הארץ כי שם ה' נקרא עליך ויראו ממך, ותניא, רבי אליעזר הגדול אומר אלו תפלין שבראש <sup style="color: gray;">ט</sup>.<br/>(מגילה ט"ז ב')
<h2>פרק ט</h2>
<h3>פסוק ז</h3>
<b>ואת פרשנדתא וגו'.</b> דרש ר' שילא איש כפר תמרתא, כל השירות נכתבות אריח על גבי לבינה, לבינה על גבי אריח, חוץ משירה זו ומלכי כנען שהם אריח ע"ג אריח ולבינה ע"ג לבינה <sup style="color: gray;">א</sup>, מאי טעמא, כדי שלא תהא תקומה למפלתן <sup style="color: gray;">ב</sup>.<br/>(מגילה ט"ז ב')
<b>ואת ויזתא.</b> א"ר יוחנן ' ו' דויזתא צריך לממתחיה בזקיפא כמורדיא דלברות, מאי טעמא, כולהו בחד זקיפא איזדקיפו <sup style="color: gray;">ג</sup>.<br/>(שם שם)
<b>עשרת בני המן.</b> א"ר אחא דמן יפו, עשרת בני המן ועשרת צריך לממרינהו בנשימה אחת מאי טעמא, כולהו בהדי הדדי נפקי נשמתייהו <sup style="color: gray;">ד</sup>.<br/>(שם שם)
<h3>פסוק יב</h3>
<b>ומה שאלתך.</b> אמר ר' אבהו, מלמד שבא מלאך וסטרו על פיו <sup style="color: gray;">ה</sup>.<br/>(שם שם)
<h3>פסוק יט</h3>
<b>היהודים הפרזים.</b> כרכין המוקפין חומה מימות יהושע בן נון קורין את המגילה בט"ו באדר, דכתיב על כן היהודים הפרזים עושים את יום ארבעה עשר לחודש אדר, מדפרזים בי"ד – מוקפים בט"ו, אשכחן עשיה, זכירה מנלן <sup style="color: gray;">ו</sup>, אמר קרא (כ"ח) נזכרים ונעשים, איתקש זכירה לעשיה. ומנלן דתלי בימות יהושע בן נון, אתי פרזי פרזי מן לבד מערי הפרזי (פ' דברים) מה התם מימות יהושע בן נון אף הכא מימות יהושע בן נון <sup style="color: gray;">ז</sup>.<br/>(מגילה ב' ב')
<b>הישבים בערי הפרזות.</b> בן עיר שהלך לכרך ובן כרך שהלך לעיר <sup style="color: gray;">ח</sup>, אם עתיד לחזור למקומו קורא במקומו, אמר רבא, והוא שעתיד לחזור בליל י"ד, דכתיב על כן היהודים הפרזים היושבים בערי הפרזות, הא קמ"ל, דפרוז בן יומו נקרא פרוז, ומדפרוז בן יומו נקרא פרוז מוקף בן יומו נקרא מוקף <sup style="color: gray;">ט</sup>.<br/>(שם י"ט א')
<h3>פסוק כב</h3>
<b>כימים.</b> מגילה נקראת בי"א, בי"ב, בי"ג, בי"ד, בט"ו <sup style="color: gray;">י</sup>, מנא הני מילי, א"ר שמואל בר נחמני, אמר קרא, כימים אשר נחו וגו', כימים – לרבות י"א וי"ב. ואימא לרבות י"ב וי"ג – י"ג זמן קהלה לכל היא ולא צריך לרבויי <sup style="color: gray;">יא</sup>, ואימא ט"ז וי"ז <sup style="color: gray;">יב</sup> – ולא יעבור כתיב (פ' כ"ז) <sup style="color: gray;">יג</sup>.<br/>(מגילה ב' א')
<b>לעשות אותם וגו'.</b> סעודת פורים שחל להיות בשבת <sup style="color: gray;">יד</sup> מאחרין ולא מקדימין <sup style="color: gray;">טו</sup>, אבל אין עושין אותה בשבת, מאי טעמא, דכתיב לעשות אותם ימי משתה ושמחה – את ששמחתו תלויה בבית דין, יצא זה ששמחתו תלויה בידי שמים .<br/>(ירושלמי מגילה פ"א ה"ד)
<b>והחדש וגו'.</b> תני בשם ר' נתן, כל החודש כשר לקריאת המגילה <sup style="color: gray;">יז</sup>, מאי טעמא, דכתיב והחודש אשר נהפך להם וגו' <sup style="color: gray;">יח</sup> ובלבד עד חמשה עשר בו, מאי טעמא ולא יעבר כתיב (פסוק כ"ז) <sup style="color: gray;">יט</sup>.<br/>(שם שם פ"א ה"א)
<b>ימי משתה ושמחה.</b> א"ר יוסף, [אפילו למאן דאמר ביו"ט או כולו לה' או כולו לכם], בפורים הכל מודים דבעינן נמי לכם, מאי טעמא, ימי משתה ושמחה כתיב בהו <sup style="color: gray;">כ</sup> [פסחים ס"ח ב'].
<b>משתה ושמחה.</b> משתה – מלמד שאסור בתענית, שמחה – מלמד שאסור בהספד, אבל במלאכה מותר, מאי טעמא, יו"ט לא קבלו עלייהו <sup style="color: gray;">כא</sup>.<br/>(מגילה ה' ב')
<b>ומשלח מנות וגו'.</b> תנא רב יוסף, ומשלוח מנות איש לרעהו – שתי מנות לאיש אחד, ומתנות לאביונים – שתי מתנות לשני אנשים .<br/>(מגילה ז' א')
<h3>פסוק כה</h3>
<b>אמר עם הספר.</b> אמרה מבעי ליה, א"ר יוחנן, אמרה לו יאמר בפה מה שכתוב בספר <sup style="color: gray;">כג</sup>.<br/>(שם ט"ז ב')
<h3>פסוק כו</h3>
<b>ומה ראו וגו'.</b> מהו ומה ראו– מה ראה אחשורוש שנשתמש בכלים של ביהמ"ק <sup style="color: gray;">כד</sup>, על ככה – משום דחשיב שבעים שנין ולא איפרקי <sup style="color: gray;">כה</sup>, ומה הגיע אליהם – דקטל ושתי <sup style="color: gray;">כו</sup>.<br/>(מגילה י"ט א')
<h3>פסוק כז</h3>
<b>קימו וקבלו.</b> אמר רבא [אע"פ שמתחלה קבלו ישראל את התורה בכפיית ההר כגיגית] אפילו הכי הדר קבלוה בימי אחשורוש, דכתיב קימו וקבלו – קימו מה שקבלו כבר <sup style="color: gray;">כז</sup>.<br/>(שבת פ"ח א')
<b>קימו וקבלו.</b> אמר שמואל, אסתר ברוח הקודש נאמרה, דכתיב קימו וקבלו – קימו למעלה מה שקבלו למטה <sup style="color: gray;">כח</sup>.<br/>(מגילה ז' א')
<b>ולא יעבר.</b> [תני, אע"פ שכל החודש כשר לקריאה המגילה, אפילו הכי אין מאחרין מי"ד בו, מאי טעמא ולא יעבר כתיב] <sup style="color: gray;">כט</sup>.<br/>(מגילה ב' א' וירושלמי מגילה פ"א ה"ה)
<b>ככתבם.</b> [מלמד שמגילת פורים צריכה להיות כתובה אשורית] <sup style="color: gray;">ל</sup>.<br/>(מגילה י"ט א')
<b>ככתבם.</b> הקורא את המגילה על פה לא יצא, מאי טעמא, ככתבם כתיב <sup style="color: gray;">לא</sup>.<br/>(ירושלמי מגילה פ"ב ה"א)
<b>ככתבם וכזמנם.</b> [הקורא את המגילה למפרע לא יצא. מאי טעמא, דכתיב ככתבם וכזמנם, מה זמנם למפרע לא אף כתבם למפרע לא] <sup style="color: gray;">לב</sup>.<br/>(שם שם)
<b>בכל שנה ושנה.</b> רבן שמעון בן גמליאל אומר, קראו את המגילה באדר הראשון ונתעברה השנה קורין אותה באדר השני, מאי טעמא, דכתיב בבל שנה ושנה, מה כל שנה ושנה אדר הסמוך לניסן אף כאן אדר הסמוך לניסן, ואימא מה כל שנה ושנה אדר הסמוך לשבט אף כאן אדר הסמוך לשבט, מסתברא, מסמכינן גאולה לגאולה <sup style="color: gray;">לג</sup>.<br/>(מגילה ו' ב')
<h3>פסוק כח</h3>
<b>והימים האלה.</b> אין קורין את המגילה אלא עד שתנץ החמה, דאמר קרא והימים האלה נזכרים ביום אין בלילה לא.<br>(שם כ' א')
<b>והימים האלה.</b> כל היום כשר לקריאת המגילה, דאמר קרא והימים האלה נזכרים <sup style="color: gray;">לד</sup>.<br/>(שם שם)
<b>נזכרים.</b> קרא את המגילה בעל פה לא יצא, מנלן, אמר רבא, אתיא זכירה זכירה, כתיב הכא והימים האלה נזכרים וכתיב התם (ס"פ בשלח) כתוב זאת זכרון בספר, מה להלן בספר אף כאן בספר <sup style="color: gray;">לה</sup>.<br/>(מגילה י"ח א')
<b>נזכרים ונעשים.</b> הקורא את המגילה למפרע <sup style="color: gray;">לו</sup> לא יצא, דאמר קרא והימים האלה נזכרים ונעשים, איתקש זכירה לעשיה, מה עשיה למפרע לא, אף זכירה למפרע לא <sup style="color: gray;">לז</sup>.<br/>(שם י"ז א )
<b>נזכרים ונעשים.</b> מהו נזכרים ונעשים, נזכרים בקריאה ונעשים בסעודה <sup style="color: gray;">לח</sup>.<br/>(ירושלמי מגילה פ"א ה"א)
<b>נזכרים ונעשים.</b> הובא לעיל בפסוק י"ט בדרשה היהודים הפרזים.
<b>למשפחה ומשפחה.</b> ללמד על משפחות כהונה ולויה שמבטלין עבודתן ובאים לשמוע מקרא מגילה <sup style="color: gray;">לט</sup>.<br/>(מגילה ג' א')
<b>משפחה ומשפחה.</b> [מכאן סמכו חכמים לומר שהכפרים מקדימין לקריאת המגילה ליום הכניסה] <sup style="color: gray;">מ</sup>.<br/>(ירושלמי מגילה פ"א סוף הלכה א')
<b>מדינה ומדינה.</b> לחלק בין הערים המוקפין חומה מימות יהושע בן נון למוקפין חומה מימי אחשורוש <sup style="color: gray;">מא</sup>.<br/>(מגילה כ' ב')
<b>עיר ועיר.</b> לחלק בין שושן לשאר עיירות <sup style="color: gray;">מב</sup>.<br/>(שם שם)
<b>לא יעברו וגו'.</b> אמר רב יוסף, אסתר ברוח הקודש נאמרה, שנאמר וימי הפורים האלה לא יעברו מתוך היהודים, ורב נחמן בר יצחק אמר מהכא, וזכרם לא יסוף מזרעם <sup style="color: gray;">מג</sup>.<br/>(שם ז' א')
<b>לא יעברו וגו'.</b> מלמד שאפילו אם כל המועדים יהיו בטלים אבל ימי הפורים לא יבטלו <sup style="color: gray;">מד</sup> [מדרש משלי].
<b>וזכרם לא יסוף.</b> מלמד שמגלת אסתר לעולם לא תבטל <sup style="color: gray;">מה</sup>.<br/>(ירושלמי מגילה פ"א ה"ה)
<b>וזכרם לא יסוף.</b> מכאן קבעו לה חכמים מסכת <sup style="color: gray;">מו</sup>.<br/>(שם פ"ב סוף הלכה ד')
<h3>פסוק כט</h3>
<b>ותכתוב אסתר.</b> מגילת פורים אין יוצאים בה עד שתהא כתובה על הספר ובדיו, מנלן, אתיא כתיבה כתיבה, כתיב הכא ותכתוב אסתר וכתיב התם (ירמיהו ל״ו:י״ח) ויאמר להם ברוך מפיו יקרא אלי את כל הדברים האלה ואני כותב על הספר בדיו <sup style="color: gray;">מז</sup>.<br/>(מגילה י"ט א')
<b>את כל תקף.</b> איזה תוקף – תקפו של אחשורוש <sup style="color: gray;">מח</sup>.<br/>(שם שם)
<b>אגרת הפרים.</b> אמר רב, מגילת פורים נקראת איגרת, לומר, שאם הטיל בה שלשה חוטי גידין כשרה <sup style="color: gray;">מט</sup>, אמר רב נחמן, ובלבד שיהיו משולשים <sup style="color: gray;">נ</sup>.<br/>(שם שם)
<b>אגרת הפרים וגו'.</b> א"ר שמואל בר יהודה [מאי דכתיב אגרת הפורים הזאת השנית], מלמד שבתחלה קבעוה בשושן ולבסוף בכל העולם <sup style="color: gray;">נא</sup>.<br/>(שם ז' א')
<b>השנית.</b> מה היה כתוב בה, לפי שכששלחו מרדכי ואסתר להגולה לקיים עליהם שני ימים הללו בכל שנה, שלחו להם, לא דיינו הצרות הבאות עלינו אלא שאתם רוצים להוסיף עלינו צרתו של המן <sup style="color: gray;">נב</sup>, חזרו וכתבו להם באגרת שניה, אם מזה אתם מתייראים הרי היא כתובה בארכיוס שלהם, הדא הוא דכתיב הלא הם כתובים על ספר דברי הימים למלכי מדי ופרס <sup style="color: gray;">נג</sup>.<br/>(ירושלמי מגילה פ"א ה"ה)
<h3>פסוק ל</h3>
<b>דברי שלום ואמת.</b> א"ר תנחום ואמרי לה אמר ר' אסי, מלמד למגילת אסתר שצריכה שרטוט כאמתה של תורה <sup style="color: gray;">נד</sup>.<br/>(מגילה ט"ז ב')
<b>דברי שלום ואמת.</b> ובתורה כתיב (משלי כ״ג:כ״ג) אמת קנה, מלמד למגילת אסתר שהיא כאמתה של תורה, מה תורה נתנה להדרש אף היא נתנה להדרש <sup style="color: gray;">נה</sup>.<br/>(ירושלמי מגילה פ"א ה"א)
<h3>פסוק לא</h3>
<b>בזמניהם.</b> מגילה נקראת בי"א, בי"ב, בי"ג, בי"ד, בט"ו באדר, מנא הני מילי, דאמר קרא בזמניהם – זמנים הרבה תקנו להם חכמים, ואימא ט"ז וי"ז – ולא יעבר כתיב (פסוק כ"ז) <sup style="color: gray;">נו</sup>.<br/>(מגילה ב' א')
<h3>פסוק לב</h3>
<b>דברי הצומות וזעקתם.</b> וסמיך ליה ומאמר אסתר קים – מאמר אסתר אין, דברי הצומות לא <sup style="color: gray;">נז</sup>.<br/>(שם ט"ז ב')
<b>ונכתב בספר.</b> אמר רב, מגילת פורים נקראה ספר, לומר שאם תפרה בחוטי פשתן פסולה <sup style="color: gray;">נח</sup>.<br/>(שם י"ט א')
<h2>פרק י</h2>
<h3>פסוק ג</h3>
<b>ורצוי לרוב אחיו.</b> לרוב אחיו ולא לכל אחיו, מלמד שפרשו ממנו מקצת סנהדרין <sup style="color: gray;">א</sup>.<br/>(מגילה ט"ז ב')
<b>דרש טוב לעמו.</b> עיין לעיל פרשה ב' פסוק י"א בדרשה לדעת את שלום אסתר.

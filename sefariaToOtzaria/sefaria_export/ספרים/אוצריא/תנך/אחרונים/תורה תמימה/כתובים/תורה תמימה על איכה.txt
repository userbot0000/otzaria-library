<h1>תורה תמימה על איכה</h1>
הרב ברוך הלוי אפשטיין
<h2>פרק א</h2>
<h3>פסוק א</h3>
<b>איכה.</b> רבי אבהו פתח למגילת איכה, והמה כאדם עברו ברית (הושע ו׳:ז׳), מהו כאדם – כאדם הראשון<sup style="color: gray;">א)</sup>, אמר הקב"ה, אדה"ר הכנסתיו לגן עדן וצויתיו ועבר על צוויי וגרשתיו ושלחתיו וקוננתי עליו איכה, דכתיב ויאמר לו איכה – איכה כתיב<sup style="color: gray;">ב)</sup>, אף בניו הכנסתים לא"י וצויתים ועברו על צוויי וגרשתים, שנאמר (הושע ט׳:ט״ו) מביתי אגרשם, ושלחתים, שנאמר (ירמיהו ט״ו:א׳) שלח מעל פני ויצאו, וקוננתי עליהם איכה<sup style="color: gray;">ג)</sup> [פתיחתא למ"ר איכה].
<b>איכה.</b> רבי יצחק פתח, תחת אשר לא עבדת את ה׳ אלהיך בשמחה ובטוב לבב ועבדת את אויבך (פ, תבא), אמר הקב"ה לישראל, אלו זכיתם הייתם קוראים בתורה (פ' דברים) איכה אשא לבדי<sup style="color: gray;">ד)</sup>, ועכשיו שלא זכיתם הרי אתם קוראים איכה ישבה בדד<sup style="color: gray;">ה)</sup> [שם].
<b>איכה.</b> כתיב (פ׳ בחקתי) ויספתי ליסרה אתכם שבע על חטאתיכם, אמר הקב"ה לישראל, אתם עברתם לפני ז' עבירות<sup style="color: gray;">ו)</sup>, הרי ירמיה בא ומקונן עליכם קינות שהם בשבעת אלפ"י ביתי"ן<sup style="color: gray;">ז)</sup> [שם].
<b>איכה.</b> אמר ר' יוחנן, מפני מה לקו ישראל באל"ף בי"ת, מפני שעברו על התורה שנתנה באל"ף בי"ת<sup style="color: gray;">ח)</sup> [סנהדרין ק"ד א׳].
<b>איכה.</b> דרש בן עזאי, לא גלו ישראל עד שכפרו ביחידו של עולם ובמילה שנתנה לעשרים דורות<sup style="color: gray;">ט)</sup> ובעשרת הדברות ובחמשה חומשי תורה כמנין איכה, ור' לוי אמר, עד שכפרו בל"ו כריתות שבתורה ובעשרת הדברות כמנין איכה ישבה בדד<sup style="color: gray;">י)</sup> [מ"ר].
<b>איכה.</b> רבי יהודה אומר, אין איכה אלא לשון תוכחה, כמש"נ (ירמיהו ח׳:ח׳) איכה תאמרו חכמים אנחנו וגו'. ור' נחמיה אומר, אין איכה אלא לשון קינה, כמש"נ ויקרא ה' אלהים אל האדם ויאמר לו איכה – אוי לך<sup style="color: gray;">יא)</sup> [מ"ר].
<b>איכה ישבה בדד.</b> ר' אבא ב"ר כהנא פתח, מפני ידך בדד ישבתי (ירמיהו ט״ו:י״ז) אמרה כנסת ישראל לפני הקב"ה, רבש"ע, נגעה בי ידו של פרעה לא ישבתי בדד<sup style="color: gray;">יב)</sup>, ידו של סנחריב לא ישבתי בדד<sup style="color: gray;">יג)</sup>, וכיון שנגעה בי ידך ישבתי בדד, הוי איכה ישבה בדד<sup style="color: gray;">יג*)</sup> [פתיחתא].
<b>איכה ישבה בדד.</b> רבי אלכסנדרי פתח, שקדתי ואהיה כצפור בודד (תהילים ק״ב:ח׳), אמר הקב"ה, שקדתי להשרות שכינתי בביהמ"ק לעולם, ואהיה כצפור – מה צפור זה בשעה שנוטלין גוזליה היא יושבת בדד, כך אנכי שרפתי את ביתי והחרבתי את עירי והגליתי את בני לבין העובדי כוכבים וישבתי לי לבדי, הדא הוא דכתיב איכה ישבה בדד<sup style="color: gray;">יד)</sup> [שם].
<b>איכה ישבה בדד.</b> אמר רבי נחמיה, אע"פ שקללן ירמיהו באל"ף בי"ת אפילו הכי הקדים ישעיהו ורפאן לכולן, ירמיהו אמר איכה ישבה בדד, וישעיהו אמר (מ"ט) ואמרת בלבבך מי ילד לי את אלה וגו׳ [מ"ר].
<b>איכה ישבה בדד.</b> רבי ברכיה בשם רבי אבדימי אמר, בזמן שישראל היו עושין רצונו של מקום כתיב בהו (יחזקאל ט״ז:י׳) ואלבישך רקמה, ובזמן שאין עושין רצונו של מקום מלבישן בגדי בדדין<sup style="color: gray;">טז)</sup>, הה"ד איכה ישבה בדד<sup style="color: gray;">יז)</sup> [מ"ר].
<b>איכה ישבה בדד.</b> רבי יהודה אומר, בימי יהויקים נאמרה מגילת קינות, אמר ליה רבי נחמיה, וכי בוכין על המת עד שלא ימות, אלא אחר החורבן נאמרה, והרי פתרונו – איכה ישבה בדד<sup style="color: gray;">יח)</sup> [שם].
<b>ישבה בדד.</b> אמר הקב׳׳ה, אני אמרתי וישכן ישראל בטח בדד עין יעקב אל ארץ דגן ותירש אף שמיו יערפו טל (פ' ברכה), עכשיו יהיה בדד מושבם<sup style="color: gray;">יט)</sup> [סנהדרין ק"ד א'].
<b>העיר רבתי עם.</b> תנא רבי שמואל, כ"ד פלטיות היו בירושלים וכל פלטיה כ"ד מבואות, וכל מבוי כ"ד שוקים ועל כל שוק כ"ד שקקים<sup style="color: gray;">כ)</sup> ועל כל שקק כ"ד חצרות ועל כל חצר כ"ד בתים, וכל חצר היתה מוציאה עם כפלים כיוצאי מצרים<sup style="color: gray;">כא)</sup> [מ"ר].
<b>רבתי עם.</b> אמר רבה א"ר יוחנן, מהו רבתי עם, שהיו משיאין קטנה לגדול וגדולה לקטן, כדי שיהיו להם בנים הרבה<sup style="color: gray;">כב)</sup> [סנהדרין ק"ד א'].
<b>היתה כאלמנה.</b> א"ר אבא בר כהנא, ישראל לא פלשו אחר מדת הדין ומדת הדין לא פלשה אחריהם<sup style="color: gray;">כג)</sup>, בישראל הוא אומר (פ׳ בהעלותך) ויהי העם כמתאוננים ולא מתאוננים, (הושע ה׳:י׳) היו שרי יהודה כמשיגי גבול ולא משיגי גבול (שם ד׳) כי כפרה סוררת עמי, כפרה ולא פרה סוררה, ואף מדת הדין לא פלשה אחריהם, היתה כאלמנה – ולא אלמנה, כאשה שהלך בעלה למדינת הים ודעתו לחזור, ודכותה (ב' ד'-ה') דרך קשתו כאויב, היה ה' כאויב, כאויב ולא אויב [מ"ר].
<b>היתה כאלמנה.</b> כאלמנה ולא אלמנה, משל למלך שכעס על מטרונה שלו וכתב לה גיטה ועמד וחטפו ממנה וכשהיתה מבקשת להנשא לאחר היה אומר לה היכן גיטך, וכשהיתה תובעת מזונותיה היה אומר לה ולא כבר גרשתיך, כך כל זמן שישראל מבקשים לעבוד עבודת כוכבים אומר להם הקב"ה (ישעיה ג') איזה ספר כריתות אמכם, וכל זמן שהיו מבקשים לעשות להם נסים כבתחלה אומר להם (ירמיהו ג׳:ח׳) שלחתיה ואתן את ספר כריתותיה אליה<sup style="color: gray;">כד)</sup> [מ"ר].
<b>היתה כאלמנה.</b> כאלמנה ולא אלמנה. ר׳ עקיבא אומר, אלמנה מעשרת השבטים ולא משבט יהודה ובנימין, ורבנן אמרי, אלמנה מאלו ומאלו ולא מהקב"ה, שנאמר (ירמיה נ׳׳א) כי לא אלמן ישראל ויהודה מאלהיו<sup style="color: gray;">כה)</sup> [שם].
<b>רבתי בגוים.</b> והלא כבר נאמר רבתי עם ומה ת"ל רבתי בגוים אלא רבתי בדעות<sup style="color: gray;">כו)</sup> [שם].
<b>שרתי במדינות.</b> מהו שרתי במדינות, אמר רבה א"ר יוחנן, כל מקום שהולכים נעשים שרים לאדוניהם<sup style="color: gray;">כז)</sup> [סנהדרין ק"ד א׳].
<b>היתה למס.</b> א"ר יוחנן, לפי שעברו ישראל על תנאי שקבלו מסיני<sup style="color: gray;">כח)</sup> לפיכך היתה למס, הוא למס הוא סיני, חושבניה דדין כחושבניה דדין<sup style="color: gray;">כט)</sup> [מ"ר].
<b>היתה למס.</b> א"ר שמואל בר נחמן, לפי שעבדו ישראל עבודת כוכבים לפיכך היתה למס, היא למס היא סמל אותיותיו דדין כאותיותיו דדין<sup style="color: gray;">ל)</sup> [שם].
<b>היתה למס.</b> רבנן אמרי, מהי למס – למסא דלבא [כמו שנאמר (יחזקאל כ"א) אל שמועה כי באה ונמס כל לב]<sup style="color: gray;">לא)</sup> [שם].
<h3>פסוק ב</h3>
<b>בכו תבכה.</b> שתי בכיות הללו למה, אמר רבה א"ר יוחנן, אחת על מקדש ראשון ואחת על מקדש שני<sup style="color: gray;">לב)</sup> (סנהדרין ק"ד א׳).
<b>בכו תבכה.</b> מהו בכו תבכה, בכו על עגל אחד, תבכה על שני עגלים<sup style="color: gray;">לג)</sup>, דבר אחר בכו על יהודה<sup style="color: gray;">לג*)</sup> תבכה על ציון וירושלים, דבר אחר בכו על גלות עשרת השבטים, תבכה על גלות שבט יהודה ובנימין<sup style="color: gray;">לד)</sup> [מ"ר].
<b>בכו תבכה.</b> דבר אחר בכו תבכה – בוכה ומבכה אחרים עמה<sup style="color: gray;">לד*)</sup>, מבכה הקב"ה עמה דכתיב (ישעיהו כ״ב:י״ב) ויקרא ה׳ אלהים צבאות ביום ההוא לבכי ולמספד, מבכה מלאכי השרת עמה, דכתיב (שם ל"ג) הן אראלם צעקו חוצה, מבכה שמים וארץ עמה דכתיב (יואל ב׳:א׳) שמש וירח קדרו<sup style="color: gray;">לה)</sup> מבכה הרים וגבעות עמה דכתיב (ירמיהו ד׳:כ״ד) ראיתי ההרים והנה רועשים וכל הגבעות התקלקלו<sup style="color: gray;">לו)</sup> מבכה שבעים אומות עמה, דאמר ר׳ פנחס, אותם שבעים פרים שהיו ישראל מקריבין בחג, כנגד שבעים אומות הם כדי שלא יחרב העולם מהם<sup style="color: gray;">לז)</sup>, מבכה כנסת ישראל עמה שנאמר (פ׳ שלח) ותשא כל העדה את קולם ויבכו, ומהו ותשא – כמש"נ כי תשה ברעך, חובא בישא הלוו ישראל לדורות בבכיתם זאת<sup style="color: gray;">לח)</sup> [שם].
<b>בכו תבכה.</b> א"ר נחמיה, אע"פ שקללן ירמיהו בא"ב, אפ"ה הקדים ישעיהו ורפאן לכולן, ירמיה אמר בכו תבכה וישעיהו אמר (ל׳) בכו לא תבכה חנון יחנך<sup style="color: gray;">לט)</sup> [שם פסיק א׳].
<b>בכו תבכה בלילה.</b> אמר רבי יצחק, אמר הקב"ה לישראל, אלו זכיתם הייתם קוראים בתורה ליל שמורים הוא לה', ועכשיו שלא זכיתם הרי אתם קוראים בכו תבכה בלילה<sup style="color: gray;">מ)</sup> [פתיחתא למ"ר].
<b>בלילה.</b> על עסקי לילה, על שם שנאמר (פ׳ שלח) ותשא כל העדה את קולם ויבכו העם בלילה ההוא, ואותו הלילה ליל תשעה באב היה, אמר הקב"ה לישראל, אתם בכיתם בכיה של חנם ואני אקבע לכם בכיה לדורות<sup style="color: gray;">מא)</sup> [סנהדרין ק"ד ב׳].
<b>בלילה.</b> למה בלילה – לפי שכל הבוכה בלילה קולו נשמע, דבר אחר בלילה – שכל הבוכה בלילה כוכבים ומזלות בוכים עמו<sup style="color: gray;">מב)</sup>, דבר אחר למה בלילה, לפי שכל הבוכה בלילה השומע קולו בוכה כנגדו [סנהדרין ק"ד ב'].
<b>ודמעתה על לחיה.</b> כאשה שבוכה על בעל נעוריה<sup style="color: gray;">מד)</sup> [שם שם].
<b>ודמעתה על לחיה.</b> מהו על לחיה – על כהניה, כמש"נ ונתן לכהן הזרוע והלחיים<sup style="color: gray;">מה)</sup>, ד"א על לחיה – על גבוריה. כמש"נ (שופטים ט״ו:ט״ו) וימצא לחי חמור טריה<sup style="color: gray;">מו)</sup>, ד"א על לחיה – על שופטיה, כמש"נ (מיכה ד׳:י״ד) בשבט יכו על הלחי את שופט ישראל<sup style="color: gray;">מז)</sup> [מ"ר].
<b>ודמעתה על לחיה.</b> דבר אחר על לחיה – על בחוריה, שבשעה שנכנסו שונאים לביהמ"ק תפשו את הבחורים וכפתו ידיהן לאחוריהן והיו בוכין ודמעות יורדות על לחייהון ולא היו יכולין לקנחן ונושרות על לחייהן כצרבת השחין<sup style="color: gray;">מח)</sup> [שם].
<b>אין לה מנחם.</b> א"ר לוי כל מקום שנאמר אין לה – הוי לה, ואף כאן אתה אומר אין לה מנחם והוי לה, שנאמר אנכי אנכי הוא מנחמכם<sup style="color: gray;">מט)</sup> [שם].
<b>כל רעיה בגדו בה.</b> א"ר יעקב דכפר חנן – זה מיכאל וגבריאל<sup style="color: gray;">נ)</sup> [שם].
<h3>פסוק ג</h3>
<b>גלתה יהודה.</b> א"ר יצחק, אמר הקב"ה לישראל, אלו זכיתם הייתם קוראים בתורה וישבתם לבטח, ועכשיו שלא זכיתם הרי אתם קוראים גלתה יהודה מעוני<sup style="color: gray;">נא)</sup> [פתיחתא למ"ר].
<b>גלתה יהודה.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר גלתה יהודה וישעיהו אמר (י"א) ונפוצות יהודה יקבץ<sup style="color: gray;">נב)</sup> [מ"ר פסוק א׳].
<b>גלתה יהודה.</b> [וכי] אומות העולם אינם גולים<sup style="color: gray;">נג)</sup>, אלא אוה"ע שאוכלים מפתם ושותין מיינם<sup style="color: gray;">נד)</sup> אין גלותם גלות, אבל ישראל שאין אוכלין מפתם ואין שותין מיינם גלותם גלות<sup style="color: gray;">נה)</sup> [מ"ר].
<b>גלתה יהודה.</b> ולהלן הוא אומר (ירמיהו נ״ב:כ״ז) ויגל יהודה מעל אדמתו<sup style="color: gray;">נו)</sup>, אלא מכיון שגלו תשש כחן כנקבה<sup style="color: gray;">נז)</sup> [שם].
<b>מעני.</b> על שאכלו חמץ בפסח ולא מצות לחם עוני<sup style="color: gray;">נח)</sup>, דבר אחר מעוני – על שחבלו משכון עני בתוך בתיהם, דבר אחר מעוני – על שעשקו שכר שכיר, כמש"נ לא תעשוק שכיר עני, דבר אחר מעוני – על שגזלו מתנות עני, על שאכלו מעשר עני<sup style="color: gray;">נט)</sup> [שם].
<b>מעני.</b> דבר אחר מעוני – על שעבדו עבודת כוכבים, כמש"נ קול ענות אנכי שומע, וא"ר אחא, מהו קול ענות – קול קילוס עבודת כוכבים אנכי שומע<sup style="color: gray;">ס)</sup> [שם].
<b>ומרב עבדה.</b> על שהיו משתעבדים בעבד עברי, כמש"נ (ירמיהו ל״ד:י״ד) מקץ שבע שנים תשלחו איש את אחיו אשר ימכר לך וגו׳<sup style="color: gray;">סא)</sup> [שם].
<b>לא מצאה מנוח.</b> ר' שמעון בן לקיש אומר, הא אם מצאה מנוח לא היתה חוזרת<sup style="color: gray;">סב)</sup> [שם].
<b>בין המצרים.</b> מהו בין המצרים – כההיא דתנן בסימניו ובמצריו<sup style="color: gray;">סג)</sup>, דבר אחר בין המצרים – ביומי דעקא, מי"ז בתמוז עד תשעה באב שבהם קטב מרירי מצוי, כמש"נ (תהילים צ״א:ו׳) מקטב ישוד צהרים<sup style="color: gray;">סד)</sup> [מ"ר].
<h3>פסוק ד</h3>
<b>דרכי ציון אבלות.</b> א"ר יצחק, אמר הקב"ה לישראל, אלו זכיתם הייתם קוראים בתורה שלש פעמים בשנה יראה כל זכורך וגו׳, עכשיו שלא זכיתם הרי אתם קוראים דרכי ציון אבלות מבלי באי מועד<sup style="color: gray;">סה)</sup> [פתיחתא למ"ר].
<b>דרכי ציון אבלות.</b> א׳׳ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר דרכי ציון אבלות, וישעיהו אמר (מ׳) קול קורא במדבר פנו דרך ה'<sup style="color: gray;">סו)</sup> [מ"ר פסוק א'].
<b>דרכי ציון אבלות.</b> א"ר הונא, הכל מבקשין תפקידן ואפילו דרכים, דכתיב דרכי ציון אבלות<sup style="color: gray;">סז)</sup> [מ"ר].
<b>מבלי באי מועד.</b> מבלי אנשים וחכמים לא נאמר אלא מבלי באי מועד – מבלי ישראל שאינם עולים לרגל<sup style="color: gray;">סח)</sup> [שם].
<b>שעריה שוממין וגו'.</b> שעריה שוממין שלא היו נכנסין ויוצאין בהם, כהניה נאנחים שאין מי יתן להם מתנות כהונה [שם].
<b>בתולתיה נוגות.</b> רבי יצחק ב"ר סימון אמר, אלו תלמידי חכמים שהם נאים כבתולות<sup style="color: gray;">סט)</sup> ונעשו כדונג<sup style="color: gray;">ע)</sup>, ורבי שמואל בשם רבי יצחק אמר, אלו אנשים מכובדים שהם נאים כבתולות ונעשו כדונג<sup style="color: gray;">עא)</sup> [שם].
<b>בתולתיה נוגות.</b> דבר אחר בתולותיה נוגות – שהיה זה בא ובועל וזה בא ובועל עד שהגו את מכתה [שם].
<h3>פסוק ה</h3>
<b>היו צריה לראש.</b> א"ר יצחק, אמר הקב"ה לישראל, אלו זכיתם הייתם קוראים בתורה ונתנך ה׳ לראש ועכשיו שלא זכיתם הרי אתם קוראים היו צריה לראש<sup style="color: gray;">עג)</sup> [פתיחתא למ"ר].
<b>היו צריה לראש.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר היו צריה לראש, וישעיהו אמר (ס׳) והלכו אליך שחוח בני מעניך<sup style="color: gray;">עד)</sup> [מ"ר פסוק א׳].
<b>היו צריה לראש.</b> א"ר הלל בן ברכיה, מלמד שכל מי שבא להצר לישראל נעשה ראש, וכן אתה מוצא שעד שלא חרבה ירושלים לא היתה מדינה חשובה לכלום<sup style="color: gray;">עה)</sup> ומשחרבה נעשית קסרין מטרפולין<sup style="color: gray;">עו)</sup> [מ"ר].
<b>היו צריה לראש וגו׳.</b> היו צריה לראש אויביה שלו, צריה לראש – זה נבוכדנצר ואספסינוס, אויביה שלו – זה נבוזראדן וטיטוס<sup style="color: gray;">עז)</sup> [שם].
<b>כי ה' הוגה וגו׳.</b> כי ה׳ הוגה, יכול על חגם, ת׳׳ל על רוב פשעיה<sup style="color: gray;">עח)</sup> [שם].
<b>עולליה הלכו שבי.</b> א"ר יהודה, בא וראה כמה חביבין תינוקות לפני הקב"ה, שהרי גלתה סנהדרין ולא גלתה שכינה עמהם, גלו משמרות ולא גלתה שכינה עמהם<sup style="color: gray;">עט)</sup>, וכיון שגלו תינוקות גלתה שכינה עמהם, כמש"נ עולליה הלכו שבי לפני צר, מיד (פ׳ ו׳) ויצא מן בת ציון כל הדרה, ואין הדרה אלא הקב"ה, שנאמר הוד והדר לבשת [מ"ר].
<h3>פסוק ו</h3>
<b>ויצא וגו׳.</b> א"ר יצחק, אמר הקב׳׳ה לישראל, אלו זכיתם הייתם קוראים בתורה והתהלכתי בתוככם, עכשיו שלא זכיתם הרי אתם קוראים ויצא מן בת ציון כל הדרה [אין הדרה אלא הקב"ה שנאמר הוד והדר לבשת]<sup style="color: gray;">פ)</sup> [פתיחתא דמ"ר].
<b>ויצא וגו'.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר ויצא מן בת ציון כל הדרה, וישעיהו אמר (נ"ט) ובא לציון גואל<sup style="color: gray;">פא)</sup> [מ׳׳ר פסוק א'].
<b>מבת ציון.</b> מן בת כתיב, א"ר אחא, יש לנו מנה אחת יפה זה הקב"ה שכתוב בו (תהלים ט"ז) ה' מנת חלקי<sup style="color: gray;">פב)</sup> [מ"ר].
<b>כל הדרה.</b> מאי כל הדרה – כל חדרה, מלמד שהארון גלה לבבל<sup style="color: gray;">פג)</sup> [יומא נ"ד א׳].
<b>כל הדרה.</b> זה הקב"ה, שנאמר (תהלים ק"י) הוד והדר לבשת, דבר אחר כל הדרה אלו סנהדרין דכתיב (משלי ל׳׳א) עוז והדר לבושה, דבר אחר כל הדרה אלו תלמידי חכמים דכתיב והדרת פני זקן<sup style="color: gray;">פד)</sup>, דבר אחר כל הדרה אלו המשוררים דכתיב (ד"ה ב' כ׳) ומהללים להדרת קודש, דבר אחר כל הדרה אלו התנוקות [מ"ר].
<b>היו שריה כאילים.</b> אמר ר' חנינא, לא חרבה ירושלים אלא בשביל שלא הוכיחו זה את זה, שנאמר היו שריה כאילים לא מצאו מרעה, מה איל זה ראשו של זה בצד זנבו של זה, אף ישראל שבאותו הדור כבשו פניהם בקרקע ולא הוכיחו זה את זה<sup style="color: gray;">פו)</sup> [שבת קי"ט ב׳].
<b>היו שריה כאילים.</b> א"ר יהודה, כשהן רכין משולין לכבשים, שנאמר (ישעיהו ה׳:י״ז) ורעו כבשים כדברם, וכשהם קשים משולים לאילים שנאמר היו שריה כאילים<sup style="color: gray;">פז)</sup> [מ׳׳ר].
<b>וילכו בלא כח וגו'.</b> ר׳ לוי ב"ר טרפון אומר, כשישראל עושין רצונו של מקום הם מוסיפים כח בגבורה של מעלה, כמש"נ ועתה יגדל נא כח ה׳, וכשאין עושין רצונו של מקום כביכול מתישין כח גדול של מעלה והולכים גם הם בלא כח לפני רודף<sup style="color: gray;">פח)</sup> [מ"ר].
<b>וילכו בלא כח וגו׳.</b> א"ר חנינא, כשהיה אדם אומר לחבירו בירושלים הקריני דף אחד, השניני פרק אחד, אמר ליה, אין בי כח, אמר הקב"ה, תבא שעה ואני עושה לכם כן, הדא הוא דכתיב וילכו בלא כח לפני רודף<sup style="color: gray;">פט)</sup> [שם].
<b>לפני רודף.</b> א"ר אחא, כשם שלא גלו ישראל אלא ברודף מלא כך אין נגאלין אלא בגואל מלא, דכתיב (ישעיהו נ״ט:כ׳) ובא לציון גואל, גואל מלא כתיב<sup style="color: gray;">צ)</sup> [שם].
<h3>פסוק ז</h3>
<b>זכרה ירושלים.</b> א"ר יצחק, אמר הקב"ה לישראל, אלו זכיתם הייתם קוראים בתורה ונזכרתם לפני ה׳ אלהיכם (פ׳ בהעלותך), עכשיו שלא זכיתם הרי אתם קוראים זכרה ירושלים ימי עניה ומרוריה<sup style="color: gray;">צא)</sup> [פתיחתא למ"ר].
<b>זכרה ירושלים.</b> א׳׳ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר זכרה ירושלים ימי עניה ומרודיה וישעיהו אמר (ס"ה) כי הנני בורא שמים חדשים וארץ חדשה ולא תזכרנה הראשונות ולא תעלינה על לב<sup style="color: gray;">צב)</sup> [מ"ר פסוק א׳].
<b>ימי עניה ומרוריה.</b> בימי עניותה זכרה מרדין שמרדה בהקב"ה<sup style="color: gray;">צג)</sup> [מ"ר].
<b>כל מחמדיה.</b> אלו דברי תורה, כמש"נ הנחמדים מזהב ומפז<sup style="color: gray;">צג*)</sup> [שם].
<b>אשר היו מימי קדם.</b> כהאי כלה כשנתיסרה זוכרת שבעת ימי המשתה וכהבן הזה כשהולך יחף זוכר שלותי' בבית אביו<sup style="color: gray;">צד)</sup> [מ"ר].
<b>ואין עוזר לה.</b> כמשל בני אדם – נפל תורא רבו טבחי, נפל תורא חדד סכינא<sup style="color: gray;">צה)</sup> [שם].
<b>שחקו על משבתיה.</b> מהו על משבתיה<sup style="color: gray;">צו)</sup> – על שבתותיה, על שמיטותיה, ויש אומרים על משבתיה, על רבי יוחנן בן זכאי ששבת מתוכה<sup style="color: gray;">צז)</sup> [שם].
<h3>פסוק ח</h3>
<b>חטא חטאה ירושלים.</b> א"ר יצחק, אמר הקב"ה לישראל, אלו זכיתם הייתם קוראים בתורה מכל חטאתיכם לפני ה׳ תטהרו ועכשיו שלא זכיתם הרי אתם קוראים חטא חטאה ירושלים<sup style="color: gray;">צח)</sup> [פתיחתא למ"ר].
<b>חטא חטאה ירושלים.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר חטא חטאה ירושלים וישעיהו אמר (מ"ד) מחיתי כעב פשעיך<sup style="color: gray;">צט)</sup> [מ"ר פסוק א׳].
<b>חטא חטאה ירושלים.</b> [וכי] אומות העולם אינם חוטאים, אלא אע"פ שחוטאין אינן כלום, אבל ישראל חטאו ולקו<sup style="color: gray;">ק)</sup> [מ"ר].
<b>חטא חטאה ירושלים.</b> אתה מוצא שבדבר שחטאו ישראל בו לקו, חטאו בכפלים דכתיב חטא חטאה ירושלים ולקו בכפלים, דכתיב (ישעיהו מ׳:ב׳) כי לקחה מיד ה׳ כפלים בכל חטאתיה<sup style="color: gray;">קא)</sup> [שם פסוק כ"ב].
<b>לנידה היתה.</b> אמר רב יהודה אמר רב, לנדה היתה – לברכה, מה נדה יש לה היתר אף ירושלים יש לה היתר<sup style="color: gray;">קב)</sup> [תענית כ׳ א'].
<b>לנידה היתה.</b> מהו לנדה היתה – לטלטול היתה<sup style="color: gray;">קג)</sup> [מ"ר].
<b>כל מכבדיה הזילוה.</b> אמר ריש לקיש, בשעה שנכנסו עובדי כוכבים להיכל ראו כרובים המעורין זה בזה, הוציאון לשוק, ואמרו, ישראל שברכתן ברכה וקללתן קללה יעסקו בדברים הללו, מיד הזילום, שנאמר כל מכבדיה הזילוה כי ראו ערותה<sup style="color: gray;">קד)</sup> [יומא נ"ד ב׳].
<b>ותשב אחור.</b> אחור מן הכהונה, אחור מן המלכות<sup style="color: gray;">קה)</sup> [מ"ר].
<h3>פסוק ט</h3>
<b>טמאתה בשוליה.</b> א"ר יצחק, אמר הקב"ה לישראל, אלו זכיתם הייתם קוראים בתורה כי ביום הזה יכפר עליכם לטהר אתכם, ועכשיו שלא זכיתם הרי אתם קוראים טומאתה בשוליה<sup style="color: gray;">קו)</sup> [פתיחתא למ"ר].
<b>טמאתה בשוליה.</b> א"ר נחמיה, אע"פ שקללן ירמיהו בא"ב, אפ"ה הקדים ישעיהו ורפאן לכולן, ירמיה אמר טומאתה בשוליה וישעיהו אמר (ד) אם רחץ ה׳ את צואת בנות ציון<sup style="color: gray;">קז)</sup> [מ"ר פסוק א'].
<b>טמאתה בשוליה.</b> אמר ליה ההוא צדוקי לר' חנינא, השתא ודאי טמאים אתם דכתיב טומאתה בשוליה<sup style="color: gray;">קח)</sup>, אמר ליה, תא חזי מה כתיב בהו (פ׳ אחרי) אני ה׳ השוכן אתם בתוך טומאותם – אפילו בזמן שהם טמאים שכינה שרויה ביניהם<sup style="color: gray;">קט)</sup> [יומא נ"ז א'].
<b>טמאתה בשוליה.</b> מהו טומאתה בשוליה, א"ר אבא בר כהנא, כל אותם הכהנים ששמשו בימי צדקיהו ערלים היו, הדא הוא דכתיב (יחזקאל מ״ד:ז׳) בהביאכם בני נכר ערלי לב וערלי בשר להיות במקדשי לחללו בהקריבכם<sup style="color: gray;">קי)</sup> [מ"ר].
<b>טמאתה בשוליה.</b> מהו בשוליה – בשפוליה, כמש"נ על שולי המעיל<sup style="color: gray;">קיא)</sup>, דבר אחר טומאתה בשוליה כההיא דתנן מקום היה למטה מירושלים ותופת שמו, ולמה נקרא שמו תופת, רבי יהודה אומר, על שם תפתה דהוי ביה<sup style="color: gray;">קיב)</sup>, ורבי יוסי אומר על שם גי בן הנם דהוי ביה<sup style="color: gray;">קיג)</sup> [מ"ר].
<b>ראה ה' וגו'.</b> רוח הקודש צווחת ואומרת, ראה ה' את עניי כי הגדיל אויב<sup style="color: gray;">קיד)</sup> [שם].
<h3>פסוק י</h3>
<b>ידו פרש צר.</b> א"ר יצחק, אמר הקב"ה לישראל, אלו זכיתם הייתם קוראים בתורה (פ׳ תשא) ולא יחמוד איש את ארצך<sup style="color: gray;">קטו)</sup>, עכשיו שלא זכיתם הרי אתם קוראים ידו פרש צר על כל מחמדיה<sup style="color: gray;">קטו*)</sup> [פתיחתא למ"ר].
<b>ידו פרש צר.</b> א"ר נחמיה, אע"פ שקללן ירמיהו בא׳׳ב, אפ"ה הקדים ישעיהו ורפאן לכולן, ירמיה אמר ידו פרש צר וישעיהו אמר (י"א) יוסיף ה' שנית ידו<sup style="color: gray;">קטז)</sup> [מ"ר פסוק א׳].
<b>ידו פרש צר וגו'.</b> א"ר שמואל בר נחמני א"ר יונתן, מאי דכתיב ידו פרש צר על כל מחמדיה – זה עמון ומואב, בשעה שנכנסו עובדי כוכבים להיכל כולם נפנו לכסף ולזהב והם נפנו על ס"ת, אמרו, זה שכתוב בו לא יבא עמוני ומואבי בקהל ה׳ ישרף<sup style="color: gray;">קיז)</sup> [יבמות ט"ז ב׳].
<h3>פסוק יא</h3>
<b>כל עמה נאנחים וגו׳.</b> א"ר יצחק, אמר הקב"ה לישראל, אלו זכיתם הייתם קוראים בתורה ואכלתם לחמכם לשובע, עכשיו שלא זכיתם הרי אתם קוראים כל עמה נאנחים מבקשים לחם<sup style="color: gray;">קיח)</sup> [פתיחתא למ"ר].
<b>כל עמה נאנחים וגו׳.</b> א"ר נחמיה אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר כל עמה נאנחים מבקשים לחם, וישעיהו אמר (מ"ט) לא ירעבו ולא יצמאו<sup style="color: gray;">קיט)</sup> [מ"ר פסוק א'].
<b>כל עמה נאנחים וגו׳.</b> בחורבן ראשון כתיב (ירמיהו נ״ב:ו׳) בתשעה לחודש ויחזק הרעב בעיר ולא היה לחם לעם הארץ, לעם הארץ הוא דלא היה הא לבני יהודה היה<sup style="color: gray;">קכ)</sup>, אבל בחרבן שני כתיב כל עמה נאנחים מבקשים לחם [מ"ר].
<b>להשיב נפש.</b> עד היכן שיעור להשיב נפש, רבי אומר ככותבת, ר׳ חנינא אומר כגרוגרת<sup style="color: gray;">קכא)</sup> [שם].
<b>כי הייתי זוללה.</b> [מהו זוללה – מאוסה], כי הא דשתי נשים זונות היו מריבות זע"ז, פגעה אחת בחבירתה ואמרה לה מראה פניך כפני יהודיה, לימים נתרצו, אמרה לה זו שנתביישה, על הכל מחול לך חוץ ממה שאמרת שמראה פני כפני יהודיה, לכך נאמר ראה ה' והביטה כי הייתי זוללה – מאוסה<sup style="color: gray;">קכב)</sup> [שם].
<h3>פסוק יב</h3>
<b>לוא אליכם וגו׳.</b> אמר רבה אמר ר' יוחנן, מכאן לקובלנא מן התורה<sup style="color: gray;">קכג)</sup> [סנהדרין ק"ד ב׳].
<b>לוא אליכם וגו׳.</b> א"ר יצחק, אמר הקב"ה לישראל, אלו זכיתם הייתם קוראים בתורה (פ׳ דברים) בכל הדרך אשר הלכתם<sup style="color: gray;">קכד)</sup> עכשיו שלא זכיתם הרי אתם קוראים לא אליכם כל עוברי דרך<sup style="color: gray;">קכה)</sup> [פתיחתא למ"ר].
<b>לוא אליכם וגו'.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר לא אליכם כל עוברי דרך וישעיהו אמר (נ"ז) מרום וקדוש אשכון וגו'<sup style="color: gray;">קכו)</sup> [מ"ר פסוק א'].
<b>לוא אליכם וגו׳.</b> אומרת כנסת ישראל לאוה"ע, לא ייתי עליכון מה דאתא עלי ולא ימטי עליכון מה דמטא עלי<sup style="color: gray;">קכז)</sup> [מ"ר].
<b>כל עברי דרך.</b> עשאוני כעוברי על דת, שכן בסדום כתיב וה' המטיר על סדום וגו' נפדית וגו', ובירושלים כתיב ממרום שלח אש בעצמותי וירדנה<sup style="color: gray;">קכח)</sup> [סנהדרין ק"ד ב׳].
<b>כל עברי דרך.</b> [מהו כל עוברי דרך] – כל עוברי דרכה של תורה<sup style="color: gray;">קכט)</sup> [מ"ר].
<b>הביטו וראו.</b> עיין לקמן פרשה ה' פסוק א' בדרשה הביטה וראה.
<b>אם יש מכאוב וגו'.</b> אתה מוצא שבדבר שחטאו ישראל בו לקו, חטאו ביש – דכתיב (פ׳ בשלח) היש ה' בקרבנו, ולקו ביש, דכתיב אם יש מכאוב כמכאובי<sup style="color: gray;">קל)</sup> [שם פסוק כ"ב].
<b>אשר עולל לי.</b> מהו אשר עולל לי – שדקדק עמי וקטף עוללתי, כמש"נ כי תבצור כרמך לא תעולל אחריך<sup style="color: gray;">קלא)</sup> [מ"ר].
<b>ביום חרון אפו.</b> א"ר אחא, יום אחר היה חרון אפו של הקב"ה, אלו עשו ישראל תשובה פשרו<sup style="color: gray;">קלב)</sup> [שם].
<h3>פסוק יג</h3>
<b>ממרום שלח אש.</b> ובסדום כתיב וה' המטיר על סדום, וכתיב (ד׳ ו׳) ויגדל עון בת עמי מחטאת סדום, וכי משא פנים יש בדבר<sup style="color: gray;">קלג)</sup>, אמר רבא א"ר יוחנן, מדה יתירה היתה בירושלים שלא היתה בסדום, דאלו בסדום כתיב (יחזקאל ט״ז:מ״ט) הנה זה היה עון סדום אחותך גאון שבעת לחם ויד עני ואביון לא החזיקה, ואלו בירושלים כתיב (ד' ו') ידי נשים רחמניות בשלו ילדיהן<sup style="color: gray;">קלד)</sup> [סנהדרין ק"ד ב'].
<b>ממרום שלח אש.</b> א"ר יצחק, אמר הקב"ה לישראל, אלו זכיתם הייתם קוראים בתורה אש תמיד תוקד על המזבח ועכשיו שלא זכיתם הרי אתם קוראים ממרום שלח אש בעצמותי<sup style="color: gray;">קלה)</sup> [פתיחתא למ"ר].
<b>ממרום שלח אש.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר ממרום שלח אש בעצמותי וישעיהו אמר (ל"ב) עד יערה עלינו רוח ממרום<sup style="color: gray;">קלו)</sup> [מ"ר פסוק א׳].
<b>ממרום שלח אש.</b> בשעה שנכנסו שונאים לביהמ"ק קפצה קטגוריא לפני הקב"ה ואמרה לפניו, רבש"ע, כך יהא רשע זה מתגאה ואומר אני החרבתי ביתו של אלהים ושרפתי מקדשו, אם כן הוא תרד אש מלמעלה ותשרף, מיד – ממרום שלח אש<sup style="color: gray;">קלז)</sup> [מ"ר].
<b>ממרום שלח אש.</b> א"ר יהושע, הוא שהנביא מקנתרה לבבל (ישעיהו מ״ז:ב׳) קחי רחיים וטחני קמח, כל העולם טוחנין חטין וכאן הוא אומר וטחני קמח, אלא אמרה ירושלים לבת בבל, אלו ממרום לא עשו בי מלחמה לא היית את יכולה להלחם בי, אלא מכיון שממרום שלח אש את אריא קטילא קטלת, קריה שרופה שרפת, קמחא טחינא טחנת<sup style="color: gray;">קלח)</sup> [שם].
<b>ממרום שלח אש.</b> אתה מוצא שבדבר שחטאו ישראל בו לקו, חטאו באש דכתיב (ירמיהו ז׳:י״ח) הבנים מלקטים עצים והאבות מבערים את האש<sup style="color: gray;">קלט)</sup> ולקו באש דכתיב ממרום שלח אש<sup style="color: gray;">קמ)</sup> [שם פסוק כ"ב].
<b>וירדנה.</b> מהו וירדנה – נסחה, כמש"נ (שופטים י"ד) וירדהו אל כפיו<sup style="color: gray;">קמא)</sup>, דבר אחר רדתה – נצחה, כמש"נ (תהלים ל"ב) וירד מים עד ים<sup style="color: gray;">קמב)</sup>, דבר אחר וירדנה – שלטה, כמש"נ (מ"א ד') כי הוא רודה בכל עבר הנהר<sup style="color: gray;">קמג)</sup>, דבר אחר וירדנה – חרשה<sup style="color: gray;">קמד)</sup>, רב ביבא אמר, וירדנה – ראה שמדת הדין פוגעת בה<sup style="color: gray;">קמה)</sup> [מ"ר].
<b>פרש רשת לרגלי.</b> א"ר אבא בר כהנא, אם ראית ספסלים מלאים בבליים מונחים בא"י צפה לרגליו של משיח, מאי טעמא, דכתיב פרש רשת לרגלי<sup style="color: gray;">קמו)</sup> [שם].
<b>השיבני אחור.</b> אחור מן הכהונה, אחור מן המלכות<sup style="color: gray;">קמז)</sup> [שם].
<b>נתנני שממה וגו'.</b> נתנני שוממה – לתהו ובהו, בל היום דוה – כעולה לגרדום<sup style="color: gray;">קמח)</sup> [שם].
<h3>פסוק יד</h3>
<b>נשקד על פשעי.</b> א"ר יצחק, אמר הקב"ה לישראל, אלו זכיתם הייתם קוראים בתורה (פ׳ בחקתי) ואשבור מוטות עולכם, ועכשיו שלא זכיתם הרי אתם קוראים נשקד עול פשעי בידו<sup style="color: gray;">קמט)</sup> [פתיחתא למ"ר].
<b>נשקד על פשעי.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיהו אמר נשקד עול פשעי בידו<sup style="color: gray;">קנ)</sup> וישעיהו אמר (נ"ב) התפתחי מוסרי צוארך<sup style="color: gray;">קנ*)</sup> [מ"ר פסוק כ"ב].
<b>נשקד על פשעי.</b> מהו נשקד – שקד הקב"ה איך להביא עלי את הרעה<sup style="color: gray;">קנא)</sup>, אמר, אם אני מגלה אותן בתקופת טבת ובדרך המדבר הרי הם מתים בצנה וברעב, אלא אני מגלה אותן בתקופת תמוז, שאפילו הן ישנים בדרכים וברחובות אין אחד מהן נזוק, ודרך כרכים ומחוזות שמאכל ומשתה מצוי להם<sup style="color: gray;">קנב)</sup> [מ"ר].
<b>נשקד על פשעי וגו'.</b> מהו נשקד וגו', אמרה כנסת ישראל, שקודה הייתי מעונותי בשעה ששמעתי ששטר חוב שלי נקרע<sup style="color: gray;">קנג)</sup>, אבל לא כן הוא, אלא ישתרגו עלו על צוארי, עשאן עלי כדעות סריגות, הביא אותן עלי מכופלות, בבל וכשדים, מדי ופרס, יון ומוקדון, אדום וישמעאל, זו קשה וזו מתונה, ובכל זאת לא כפרית באלהי אלא עולו על צוארי ומיחדת שמו פעמים בכל יום ואומרת שמע ישראל ה׳ אלהינו ה׳ אחד<sup style="color: gray;">קנד)</sup> [שם].
<b>הכשיל כחי.</b> מלמד שהעון מתיש כחו של אדם, וכן הוא אומר (תהילים ל״א:י״א) כשל בעוני כחי<sup style="color: gray;">קנה)</sup> [שם].
<b>בידי לא אוכל קום.</b> מר עוקבא בר חייא אמר, זו אשה רעה וכתובתה מרובה<sup style="color: gray;">קנו)</sup>, ובמערבא אמרי, זה הוא שמזונותיו תלויין בכספו<sup style="color: gray;">קנז)</sup> [יבמות ס"ג ב'].
<b>בידי לא אוכל קום.</b> ר׳ חנינא אומר, בידי לא אוכל קום [קרי ביה ביָדי], דאי לא עבדי בידי ביממא, בלילה לא אוכל קום<sup style="color: gray;">קנח)</sup> [מ"ר].
<h3>פסוק טו</h3>
<b>סלה כל אבירי.</b> א׳׳ר יצחק, אמר הקב"ה לישראל, אלו זכיתם הייתם קוראים בתורה (פ' חקת) במסלה נעלה, ועכשיו שלא זכיתם הרי אתם קוראים סלה כל אבירי<sup style="color: gray;">קנט)</sup> [פתיחתא למ"ר].
<b>סלה כל אבירי.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר סלה כל אבירי, וישעיהו אמר (ס"ב) סלו סלו המסלה סקלו מאבן<sup style="color: gray;">קס)</sup> [מ"ר פסוק א׳].
<b>סלה כל אבירי.</b> מהו סלה כל אבירי, כאדם שאומר לחבירו נפסלה מטבע זו<sup style="color: gray;">קסא)</sup> [סנהדרין ק"ד ב'].
<b>סלה כל אבירי.</b> [מהו סלה כל אבירי – סרק אברי], שכן בערבי קורין למסרקה סלסלה<sup style="color: gray;">קסב)</sup> [מ"ר].
<b>קרא עלי מועד.</b> אמר אביי, תמוז דההיא שתא משילוח מרגלים מלויי מליוה, דכתיב קרא עלי מועד לשבור בחורי, וכתיב (פ׳ שלח) ויבכו העם בלילה ההוא, ואותו הלילה ליל תשעה באב היה ואמר הקב"ה, אתם בכיתם בכיה של חנם ואני אקבע לכם בו בכיה לדורות ׳ ומכאן דראש חודש איקרי מועד<sup style="color: gray;">קסג)</sup> [פסחים ע"ז א׳, תענית כ"ט א׳].
<b>לשבר בחורי.</b> מצינו שסילוק של בחורים קשה כחורבן בית המקדש, דכתיב קרא עלי מועד לשבור בחורי<sup style="color: gray;">קסד)</sup> [מ"ר].
<b>גת דרך ה׳ וגו׳.</b> בשעה שעלה נבוכדנצר לירושלים הגביה ההיכל וביקש לעלות לרקיע, השפילוהו להיכל מן השמים, שנאמר גת דרך ה׳ לבתולת בת יהודה<sup style="color: gray;">קסה)</sup> [סנהדרין צ"ו ב'].
<h3>פסוק טז</h3>
<b>על אלה וגו׳.</b> א"ר יצחק, אמר הקב"ה לישראל, אלו זכיתם הייתם קוראים בתורה אלה מועדי ה׳, ועכשיו שלא זכיתם הרי אתם קוראים על אלה אני בוכיה<sup style="color: gray;">קסו)</sup> [פתיחתא למ"ר].
<b>על אלה וגו׳.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר על אלה אני בוכיה עיני עיני יורדה מים וישעיהו אמר (נ"ב) כי עין בעין יראו בשוב ה׳ וגו<sup style="color: gray;">קסז)</sup> [מ"ר פסוק א׳].
<b>על אלה וגו'.</b> מעשה בבנו ובתו של רבי ישמעאל בן אלישע שהיו נאים ביותר שנשבו לשני אדונים, אמרו, נשיאם זל"ז ונחלק בולדות, הכניסום לחדר והיה זה יושב בזוית זו ובוכה וזו בזוית זו ובוכה, והיו בוכים כל הלילה וכיון שעלה עמוד השחר הכירו זה את זה ונפלו זה על זה וגעו בבכיה עד שיצתה נשמתן, ועליהם קונן ירמיהו על אלה אני בוכיה עיני עיני יורדה מים<sup style="color: gray;">קסח)</sup> [גיטין נ"ח א׳].
<b>על אלה וגו'.</b> אספסינוס קיסר מלא ג׳ ספינות מגדולי ירושלים להושיבן בקלון של רומי<sup style="color: gray;">קסט)</sup>, עמדו והשליכו עצמן לים, יצתה בת קול וצווחה על אלה אני בוכיה עיני עיני יורדה מים [מ"ר].
<b>עיני עיני וגו'.</b> א"ר לוי, משל לרופא שחשש בעינו אחת, אמר, עיני תבכה על עיני<sup style="color: gray;">קע)</sup>, כך ישראל נקראו עינו של הקב"ה, שנאמר (זכריה ט׳:א׳) כי לה' עין אדם וכל שבטי ישראל כביכול אמר הקב"ה עיני תבכה על עיני<sup style="color: gray;">קעא)</sup> [שם].
<b>עיני עיני וגו׳.</b> אתה מוצא שבדבר שחטאו ישראל בו לקו, חטאו בעין, דכתיב (ישעיהו ג׳:ט״ז) כי גבהו בנות ציון ותלכנה נטויות גרון ומשקרות עינים, ולקו בעין, דכתיב עיני עיני יורדה מים<sup style="color: gray;">קעב)</sup> [מ"ר פסוק כ"ב].
<b>כי רחק ממני מנחם.</b> מה שמו של משיח, יש אומרים מנחם שמו, שנאמר כי רחק ממני מנחם משיב נפשי<sup style="color: gray;">קעג)</sup> [סנהדרין צ"ח ב'].
<b>היו בני שוממים וגו׳.</b> היו בני שוממים כי גבר אויב – כההיא קליפה של דלועין דכל כמה שהיא מתרבה – הדלועין מקטנת<sup style="color: gray;">קעד)</sup> [מ"ר].
<h3>פסוק יז</h3>
<b>פרשה ציון וגו׳.</b> א"ר יצחק, אמר הקב"ה לישראל, אלו זכיתם הייתם קוראים בתורה פתח תפתח את ידך, ועכשיו שלא זכיתם הרי אתם קוראים פרשה ציון בידיה<sup style="color: gray;">קעה)</sup> [פתיחתא למ"ר].
<b>פרשה ציון וגו'.</b> א"ר נחמיה, אע"פ שקללן ירמיהו בא"ב אפ"ה הקדימן ישעיהו ורפאן לכולן, ירמיה אמר פרשה ציון בידיה אין מנחם לה, וישעיהו אמר (נ"א) אנכי אנכי הוא מנחמכם<sup style="color: gray;">קעו)</sup> [מ"ר פסוק א'].
<b>פרשה ציון וגו'.</b> א"ר לוי, משל למלך שהיה לו בן וחטא, והיה לוקה אותו עד שאמר חטאתי, והיה לוקה אותו עוד עד שאמר חטאתי והסכלתי, והיה לקה אותו עוד עד שפשט עשר אצבעותיו קמיה<sup style="color: gray;">קעז)</sup>, כך הקב"ה היה מייסר לירושלים עד פרשה ציון בידיה [מ"ר].
<b>אין מנחם לה.</b> עיין לעיל פסוק ב׳ בדרשה אין לה מנחם, וצרף לכאן.
<b>סביביו צריו.</b> כגון חלמיש לנוה, קסטרא לחיפה, סוסיתא לטבריה, יריחו לנועדן לוד לאונו<sup style="color: gray;">קעח)</sup> [שם].
<b>לנדה ביניהם.</b> עיין לעיל פסוק ח׳ בדרשות לנידה היתה וצרף לכאן.
<h3>פסוק יח</h3>
<b>צדיק הוא ה׳ וגו'.</b> א"ר יצחק, אמר הקב"ה לישראל, אלו זכיתם הייתם קוראים בתורה (פ׳ שופטים) צדק צדק תרדוף ועכשיו שלא זכיתם הרי אתם קוראים צדיק הוא ה' כי פיהו מריתי<sup style="color: gray;">קעט)</sup> [פתיחתא למ"ר].
<b>צדיק הוא ה׳ וגו׳.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר צדיק הוא ה' כי פיהו מריתי וישעיהו אמר (ס') ועמך כולם צדיקים<sup style="color: gray;">קפ)</sup> [מ"ר פסוק א'].
<b>כי פיהו מריתי.</b> [פיו אין כתיב כאן אלא פיהו] פיו ופי נביאו, ומי אמר כן, יאשיהו בשעה שהורה בו פרעה נכה שלש מאות חצים<sup style="color: gray;">קפא)</sup> [מ"ר].
<h3>פסוק יט</h3>
<b>קראתי למאהבי.</b> א"ר יצחק, אמר הקב"ה לישראל, אלו זכיתם הייתם קוראים בתורה (פ׳ אמור) וקראתם בעצם היום הזה, ועכשיו שלא זכיתם הרי אתם קוראים קראתי למאהבי המה רמוני<sup style="color: gray;">קפב)</sup> [פתיחתא למ"ר].
<b>קראתי למאהבי.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר קראתי למאהבי המה רמוני וישעיהו אמר (ס') וקראת ישועה חומותיך<sup style="color: gray;">קפג)</sup> [מ"ר פסוק א'].
<b>קראתי למאהבי וגו'.</b> רבנן פתרי קרא בנביאי השקר, קראתי למאהבי – לנביאי השקר שהיו מאהבין אותי לעבודת כוכבים שלהם<sup style="color: gray;">קפד)</sup> המה רמוני – לא זזו מתנבאין עלי שקר עד שרגלו אותי ממקומי, שנאמר (ב׳ י"ד) ויחזו לך משאות שוא ומדוחים, מדחים כתיב<sup style="color: gray;">קפה)</sup> [מ"ר].
<b>קראתי למאהבי וגו׳.</b> רבי שמעון בן יוחאי פתר קרא בנביאי האמת, קראתי למאהבי – לנביאי האמת שהיו מאהבין אותי להקב"ה ואומרים לי הפרישו תרומות ומעשרות, המה רמוני – וכי יש תרומות ומעשרות בבבל<sup style="color: gray;">קפו)</sup> [שם].
<h3>פסוק כ</h3>
<b>ראה ה׳ וגו׳.</b> א"ר יצחק, אמר הקב"ה לישראל, אלו זכיתם הייתם קוראים בתורה (פ׳ שמות) ראה ראיתי את עני עמי אשר במצרים וארד להצילם, ועכשיו שלא זכיתם הרי אתם קוראים ראה ה' כי צר לי מעי חמרמרו<sup style="color: gray;">קפז)</sup> [פתיחתא למ"ר].
<b>ראה ה׳ וגו׳.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר ראה ה׳ כי צר לי, וישעיהו אמר (ס"ו) וראיתם ושש לבכם<sup style="color: gray;">קפח)</sup> [מ"ר פסוק א׳). מעי חמרמרו. מהו חמרמרו – רבי חייא ב"ר חנינא אמר, נעשו חמורות חמורות<sup style="color: gray;">קפט)</sup>, ורבי שמואל בר נחמני אמר – נעשו גושין גושין<sup style="color: gray;">קצ)</sup> [מ"ר].
<b>נהפך לבי וגו׳.</b> נהפך לבי בקרבי, למה – כי מרו מריתי<sup style="color: gray;">קצא)</sup> [שם].
<b>מחוץ שכלה וגו'.</b> מחוץ שכלה חרב בבית כמות, זה הוא שאמר משה (פ' האזינו) מחוץ תשכל חרב ומחדרים אימה<sup style="color: gray;">קצב)</sup> [שם].
<h3>פסוק כא</h3>
<b>שמעו וגו'.</b> א"ר יצחק, אמר הקב"ה לישראל, אלו זכיתם הייתם קוראים בתורה שמעו עמים ירגזון, ועכשיו שלא זכיתם הרי אתם קוראים שמעו כי נאנחה אני<sup style="color: gray;">קצג)</sup> [פתיחתא למ׳׳ר].
<b>שמעו וגו׳.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיה אמר שמעו כי נאנחה אני אין מנחם לי וישעיהו אמר (מ׳) נחמו נחמו עמי<sup style="color: gray;">קצד)</sup> [מ"ר פסוק א׳].
<b>שמעו וגו'.</b> רבי יהושע פתר קרא באהרן, בשעה שמת אהרן נתקבצו כל ישראל לספדו, מיד מה כתיב בתריה תמן (פ׳ חקת) וישמע הכנעני מלך ערד וילחם בישראל וישב ממנו שבי, והיינו דכתיב שמעו כי נאנחה אני שמעו רעתי ששו<sup style="color: gray;">קצה)</sup> [מ"ר].
<b>שמעו וגו'.</b> רבנן פתרי קרא בחורבן ביהמ"ק, אתה מוצא שכל מקום שבקשו ישראל לברוח היו האומות מסגירין אותם לאדום, בקשו לברוח כלפי מזרח ולא הניחום, כלפי מערב, כלפי דרום כלפי צפון ולא הניחום, הדא הוא דכתיב (עמוס א׳:ט׳) על שלשה פשעי דמשק על שלשה פשעי עזה על שלשה פשעי צור ועל ארבעה לא אשיבנו על הסגירם גלות שלמה לאדום ולא זכרו ברית אחים, וכתיב (ישעיהו כ״א:י״ג) משא בערב ביער בערב תלינו, הדא הוא דכתיב שמעו כי נאנחה אני כל אויבי שמעו רעתי ששו<sup style="color: gray;">קצו)</sup> [שם].
<b>אין מנחם לי.</b> עיין לעיל פסוק ב׳ בדרשה אין לה מנחם, וצרף לכאן.
<b>כי אתה עשית.</b> מהו כי אתה עשית, אמרו ישראל לפני הקב"ה, וכי לא כתבת בתורתך ולא תתחתן בם, אלמלא הוינן מתחתנין בהון וכי לא הוו מקבלים לי, אבל עכשיו כל אויבי שמעו רעתי ששו, למה – לפי שאתה עשית<sup style="color: gray;">קצז)</sup> [מ"ר].
<b>ויהיו כמני.</b> ויהיו כמוני – בצרה ולא כמוני ברוחה<sup style="color: gray;">קצח)</sup> [שם].
<h3>פסוק כב</h3>
<b>תבא כל רעתם.</b> א"ר יצחק, אמר הקב"ה לישראל, אלו זכיתם הייתם קוראים בתורה תביאמו ותטעמו בהר נחלתך, ועכשיו שלא זכיתם הרי אתם קוראים תבא כל רעתם לפניך<sup style="color: gray;">קצט)</sup> [פתיחתא למ"ר].
<b>תבא כל רעתם.</b> א"ר נחמיה, אע"פ שקללן ירמיהו בא"ב אפ"ה הקדים ישעיהו ורפאן לכולן, ירמיהו אמר תבא כל רעתם לפניך וישעיהו אמר (נ"ו) והביאותים אל הר קדש<sup style="color: gray;">ר)</sup> [מ"ר פסוק א'].
<b>תבא כל רעתם וגו'.</b> הבא עליהם כמו שהבאת עלי, דקדק עמהם כמו שדקדקת עמי, ועולל למו – קטוף עולליהון כמו דקטפת עוללי<sup style="color: gray;">רא)</sup> [מ"ר].
<h2>פרק ב</h2>
<h3>פסוק א</h3>
<b>איכה יעיב.</b> כתיב (פ, עקב) העדותי בכם היום כי אבד תאבדון כגוים אשר ה' מאביד מפניכם, מה אלו בעבים דכתיב (ישעיה י"ט) הנה ה' רוכב על עב קל ונעו אלילי מצרים וגו׳ אף אלו בעבים, דכתיב איכה יעיב באפו ה׳ את בת ציון<sup style="color: gray;">א)</sup> [שם].
<b>איכה יעיב באפו.</b> מהו יעיב באפו, רבי חמא ב"ר חנינא אמר איך חייב ה' באפו את בת ציון<sup style="color: gray;">ב)</sup>, שכן יש מקומות שקורין לחיובא עייבא<sup style="color: gray;">ג)</sup>, ר' שמואל בר נחמני אמר, איך כאיב ה׳, שכן יש מקומות שקורין לכאיבא עייבא<sup style="color: gray;">ד)</sup>, ורבנן אמרי – איך שיום ה׳ באפו את בת ציון<sup style="color: gray;">ה)</sup> [מ"ר].
<b>את בת ציון.</b> כתיב (איוב ל"א) וכעב עברה ישועתי, אמרה כנסת ישראל לפני הקב"ה, רבש"ע, בני אדם שהם נדיבים וראויים שתבא לי ישועה על ידיהם אתה מעבירנו כעבים, שנאמר איכה יעיב באפו ה׳ את בת ציון<sup style="color: gray;">ו)</sup> [שם].
<b>השליך משמים ארץ.</b> רבי הוי נקיט ספר קינות וקא קרי בגויה, כי מטא להאי פסוקא השליך משמים ארץ נפל מידי׳, אמר, מאיגרא רמא לבירא עמיקתא<sup style="color: gray;">ז)</sup> [חגיגה ה' ב׳].
<b>השליך משמים ארץ.</b> משל למלך שהיה לו בן, בכה ונתנו אביו על ארכבותיו, שוב בכה ונתנו על זרועותיו, שוב בכה והרכיבו על כתפו, טנף עליו ומיד השליכו לארץ, ולא הוי ירידתו כעליתו, עלה מעט מעט וירד בבת אחת, כך נהג הקב"ה עם ישראל, מתחלה (הושע י"א) ואנכי תרגלתי לאפרים קחם על זרועותיו ואח"כ (שם י׳) ארכיב אפרים, ואח"כ – השליך משמים ארץ<sup style="color: gray;">ח)</sup> [מ"ר].
<b>תפארת ישראל.</b> מהו תפארת ישראל, אמר הקב"ה לישראל, כלום אתם מקניטין אותי אלא בשביל איקונין של יעקב שחקוקה על כסאי<sup style="color: gray;">ט)</sup>, הרי הוא לכם כנגד פניכם, הוי – השליך משמים ארץ תפארת ישראל<sup style="color: gray;">י)</sup> [שם].
<b>הדם רגליו.</b> מהו ולא זכר הדם רגליו, א"ר חנינא בר יצחק, אין הקב"ה זוכר אותו הדם שבין רגליו של אותו זקן, שנאסר ואברהם בן תשעים ותשע שנה בהמלו בשר ערלתו<sup style="color: gray;">יא)</sup> [מ"ר].
<b>הדם רגליו.</b> דבר אחר ולא זכר הדם רגליו, אין הדום זה אלא ביהמ"ק, שנאמר (תהלים צ"ט) רוממו ה׳ אלהינו והשתחוו להדום רגליו קדוש הוא<sup style="color: gray;">יב)</sup> [שם].
<b>ביום אפו.</b> א"ר אחא, יום אחד היה חרון אפו של הקב"ה ואלו עשו ישראל בו תשובה פשרו<sup style="color: gray;">יג)</sup> [שם].
<h3>פסוק ב</h3>
<b>כל נאות יעקב.</b> כי אתא רבין א"ר יוחנן, אלו ששים רבוא עיירות שהיו לו לינאי המלך בהר המלך<sup style="color: gray;">יד)</sup> [גיטין נ"ז א׳].
<b>כל נאות יעקב.</b> כתיב (יחזקאל ט׳:ח׳) ויהי בהכותם ונשאר אני ואפלה על פני ואזעק ואומר אהה ה' אלהים המשחית אתה את כל שארית ישראל, אין שארית אלא צדיקים, לכך בא הכתוב ואמר בלע ה' ולא חמל את כל נאות יעקב [מ"ר].
<b>כל נאות יעקב.</b> דבר אחר כל נאות יעקב – דאמר ר' הושעיא, ת"פ בתי כנסיות היו בירושלים, וכל אחד היה לו בית ספר ובית תלמוד, בית ספר למקרא ובית תלמוד למשנה<sup style="color: gray;">טז)</sup> [שם].
<b>כל נאות יעקב.</b> דבר אחר כל נאות יעקב – כל נאותיו של יעקב<sup style="color: gray;">יז)</sup>, כגון ר' ישמעאל ור׳ שמעון בן גמליאל ור' ישבב ור' יהודה בן בבא ור' חוצפית המתורגמן ור' יהודה הנחתום ור' חנניה בן תרדיון ור׳ עקיבא ור' אלעור בן שמוע ור׳ טרפון<sup style="color: gray;">יח)</sup> [מ"ר].
<b>הרס בעברתו מבצרי.</b> ר׳ יודן אמר, כל בירה ובירה שהיתה בירושלים לא היתה ראיה להכבש בפחות מארבעים יום, ויש אומרים בפחות מחמשים יום<sup style="color: gray;">יט)</sup>, וכיון שגרמו עונות הרס בעברתו מבצרי בת יהודה הגיע לארץ [שם].
<b>חלל ממלכה ושריה.</b> ממלכה אלו ישראל, כמש"נ ואתם תהיו לי ממלכת כהנים, דבר אחר ממלכה זה צדקיהו מלך יהודה, ושריה – אלו שרים של מעלה, כמש"נ (ישעיהו מ״ג:כ״ח) ואחלל שרי קודש<sup style="color: gray;">כ)</sup> [שם].
<h3>פסוק ג</h3>
<b>כל קרן ישראל.</b> א׳׳ר יוחנן, אלו שמונים אלף קרני מלחמה שנכנסו לכרך ביתר בשעה שלכדוה והרגו בה אנשים ונשים וטף עד שהלך דמן ונפל לים הגדול [גיטין נ"ז א׳].
<b>כל קרן ישראל.</b> עשר קרנות הן, של אברהם של יצחק של יוסף של משה של תורה של כהונה של לויה של נבואה של ביהמ׳׳ק של ישראל ויש אומרים גם קרנו של משיח, וכולן היו נתונות בראשן של ישראל<sup style="color: gray;">כג)</sup>, וכיון שחטאו נטלו מהן, הדא הוא דכתיב גדע בחרי אף כל קרן ישראל [מ"ר].
<b>השיב אחור ימינו.</b> ר׳ יהודה ב"ר סימון אמר, כיון שגרמו עונות ונכנסו שונאים לירושלים נטלו את גבוריהם של ישראל וכפתו ידיהם לאחוריהם, אמר הקב"ה, אמרתי עמו אנכי בצרה, עכשיו בני שרויים בצער ואני ברווח – כביכול השיב אחור ימינו<sup style="color: gray;">כד)</sup> [שם].
<b>כאש להבה.</b> א"ר שמעון בן לקיש, כשהפורעניות באה לעולם אין מרגיש בה אלא יעקב, מאי טעמא – ויבער ביעקב כאש להבה<sup style="color: gray;">כה)</sup> [שם].
<h3>פסוק ד</h3>
<b>כאויב.</b> נדרש לעיל פרשה א׳ פסוק א׳ בדרשה היתה כאלמנה.
<b>כאויב וגו׳.</b> כאויב זה פרעה שנאמר בו אמר אויב, דבר אחר זה עשו שנאמר בו (יחזקאל ל״ו:ב׳) יען אמר האויב, נצב ימינו כצר, זה המן שנאמר בו איש צר<sup style="color: gray;">כו)</sup> [מ"ר].
<b>כל מחמדי עין.</b> ר׳ תנחום אומר, אלו בנים שחביבין על אבותיהם כגלגל עין שלהם, ורבנן אמרי, אלו סנהדרין שחביבין על ישראל כגלגל העין<sup style="color: gray;">כז)</sup> [שם].
<h3>פסוק ה</h3>
<b>כאויב.</b> נדרש לעיל פרשה א׳ פסוק א' בדרשה היתה כאלמנה.
<h3>פסוק ו</h3>
<b>ויחמס כגן.</b> רבי חמא ב"ר חנינא אומר, כגנה שנחמס מעיניה והלבין ירקה<sup style="color: gray;">כח)</sup>, ורבי שמעון בר נחמני אמר, כאדם הראשון דכתיב בו ויגרש את האדם מגן וגו׳<sup style="color: gray;">כט)</sup> [מ"ר].
<b>ויחמס כגן שכו.</b> א"ר אבהו, שבו כתיב, כיון שגלו ישראל שככה חמתו של הקב"ה<sup style="color: gray;">ל)</sup> [שם].
<b>שכח ה׳ וגו׳.</b> שכח ה' בציון מועד ושבת, וכי אפשר שהקב"ה משכח מועדיהם ושבתותיהם של ישראל<sup style="color: gray;">לא)</sup>, אלא אלו מועדותיו ושבתותיו של ירבעם בן נבט שבדא להם, כמש"נ (מלכים א י״ב:ב׳) בחודש אשר בדא מלבו<sup style="color: gray;">לב)</sup> [שם].
<b>מלך וכהן.</b> מלך זה צדקיהו וכהן זה שריה בן מחסיה<sup style="color: gray;">לג)</sup> [שם].
<h3>פסוק ז</h3>
<b>זנח ה׳ מזבחו וגו'.</b> אמר הקב"ה לישראל, כלום אתם מקניטין אותי אלא בשביל קרבנות שהקרבתם לי<sup style="color: gray;">לד)</sup> הרי הם לכם כנגד פניכם, הדא הוא דכתיב זנח ה' מזבחו גאר מקדשו<sup style="color: gray;">לה)</sup> [שם].
<b>קול נתנו בבית ה'.</b> איזה קול נתנו, אמר ר׳ שמואל בר נחמני, בשעה שנכנסו גוים להיכל הפכו פניהם כלפי מעלה וחרפו וגדפו<sup style="color: gray;">לו)</sup> [מ"ר].
<h3>פסוק ח</h3>
<b>חשב ה' להשחית.</b> [א"ר יוחנן, לא מעתה חשב להשחית אלא משכבר הימים], הדא הוא דכתיב (ירמיה ל"ג) כי על אפי ועל חמתי היתה לי העיר הזאת להסירה מעל פני<sup style="color: gray;">לז)</sup> [שם].
<b>חל וחומה.</b> מהו חיל וחומה, א"ר אחא ואתימא ר׳ חנינא, שורא ובר שורא<sup style="color: gray;">לח)</sup> [פסחים פ"ו א׳].
<h3>פסוק ט</h3>
<b>טבעו בארץ שעריה.</b> דרש ר׳ חנינא בר פפא, מאי דכתיב רננו צדיקים בה׳ לישרים נאוה תהלה, אל תקרא נאוה אלא נוה תהלה, זה משה ודוד שלא שלטו שונאיהם במעשיהם, דוד – דכתיב טבעו בארץ שעריה<sup style="color: gray;">לט)</sup>, משה – דאמר מר משנבנה מקדש ראשון נגנז תחת מחילות של היכל אהל מועד קרשיו, קרסיו, בריחיו, עמודיו ואדניו<sup style="color: gray;">מ)</sup> [סוטה ט׳ א׳].
<b>טבעו בארץ שעריה.</b> רבי יוסי אומר, לפי שהשערים חלקו כבוד לארון כדכתיב שאו שערים ראשיכם ויבא מלך הכבוד, לפיכך לא שלט בהם אויב אלא טבעו בארץ<sup style="color: gray;">מא)</sup> [מ"ר].
<b>אין תורה.</b> אם יאמר לך אדם יש חכמה נגדם תאמין, דכתיב (עובדיה א׳:ח׳) והאבדתי חכמים מאדום ותבונה מהר עשו<sup style="color: gray;">מב)</sup>, ואם יאמר לך יש תורה בגוים אל תאמין, דכתיב מלכה ושריה בגוים אין תורה<sup style="color: gray;">מג)</sup> [מ"ר].
<b>גם נביאיה וגו׳.</b> נביאיה – אלו נביאי שקר<sup style="color: gray;">מד)</sup>, גם נביאיה – אלו נביאי אמת, אלו ואלו לא מצאו חזון מה׳ [שם].
<h3>פסוק י</h3>
<b>ישבו לארץ וגו'.</b> פעם אחת העליל נבוכדנצר על סנהדרי גדולה, גזר והורידן לארץ, העלו עפר וחגרו שקים, קשר שערן בזנבי הסוסים והיו מריצין אותן מירושלים ועד לוד, הדא הוא דכתיב ישבו לארץ ידמו זקני בת ציון העלו עפר על ראשם חגרו שקים הורידו לארץ ראשן בתולת ירושלים<sup style="color: gray;">מה)</sup> [שם].
<b>ישבו לארץ וגו'.</b> א"ר יצחק, מלמד ששמטו כרים מתחתיהם<sup style="color: gray;">מו)</sup> [נדרים ס"ה א׳].
<h3>פסוק יא</h3>
<b>כלו בדמעות עיני.</b> א"ר אלעזר, גבול ניתן לעין, ומעשה באשה אחת שמת לה בן תשחורת<sup style="color: gray;">מז)</sup> והיתה בוכה עליו בלילות עד שנשרו ריסי עיניה<sup style="color: gray;">מח)</sup> [מ"ר].
<b>מעי חמרמרו.</b> כפול ונדרש לעיל בפרשה הקודמת פסוק כ'.
<b>נשפך לארץ כבדי.</b> בההוא גברא שמת לו בן תשחורת<sup style="color: gray;">מט)</sup> והיה בוכה עליו בלילות עד דנחת כבדיה [מ"ר].
<h3>פסוק יב</h3>
<b>איה דגן ויין.</b> דגן – גלוסקא<sup style="color: gray;">נ)</sup>, ויין – יין מבושם בבשמים, ויש אומרים יין ישן<sup style="color: gray;">נא)</sup> [שם].
<b>בהתעטפם כחלל וגו'.</b> מעשה באשה אחת שאמרה לבעלה לך לשוק לקנות אוכל, הלך ולא מצא, והיה מפרפר ומת, אמרה לבנה, ראה, היכן אביך, הלך לשוק, וביון שראה אביו מת היה מתפרפר ומת גם הוא, ובנה הקטן בעי למינק ולא מצא חלב ומתפרפר ומת, הדא הוא דכתיב בהתעטפם כחלל ברחובות עיר בהשתפך נפשם אל חיק אמותם<sup style="color: gray;">נב)</sup> [שם].
<h3>פסוק יג</h3>
<b>מה אעידך.</b> [מהו אעידך, אמר הקב"ה] כמה נביאים העידותי בכם<sup style="color: gray;">נג)</sup>, דבר אחר כמה ביזות נתתי לכם, ביזת מצרים, ביזת הים, ביזת סיחן ועוג, וביזת ל"א מלכים<sup style="color: gray;">נד)</sup>, דבר אחר כמה ועודין ועדתי בכם, אהל מועד וגלגל ושילה וגוב וגבעון ושני בית עולמים<sup style="color: gray;">נה)</sup>, דבר אחר כמה קשוטין קשטתי אתכם, דא"ר יוחנן, ששים רבוא מלאכי השרת ירדו עם הקב"ה בסיני וביד כל אחד עטרה לעטר את כל אחד מישראל<sup style="color: gray;">נו)</sup> [שם].
<b>מה אדמה לך.</b> אמר הקב"ה לישראל, לאיזו אומה דמיתי אתכם, איזו אומה גאלתי ביד חזקה והבאתי על אויביה עשר מכות, לאיזו אומה קרעתי את הים והורדתי את המן והגזתי את השליו והעליתי את הבאר, לאיזו אומה הקפתי ענני כבוד וקרבתי לפני הר סיני ונתתי להם את תורתי<sup style="color: gray;">נז)</sup> [שם].
<b>הבת ירושלים.</b> מהו הבת ירושלים – הבת שיראה ומשלמת לי<sup style="color: gray;">נח)</sup> [מ"ר].
<b>מה אשוה לך ואנחמך.</b> רבי יעקב דכפר חנן אומר לכשאשוה לך אנחמך, לכשיגיע אותו היום שכתוב בו [והתהלכתי בתוככם], באותה שעה אנחמך<sup style="color: gray;">נט)</sup> [שם].
<b>בתולת בת ציון.</b> בנים המצויינים במילה ובתגלחת ובציצית<sup style="color: gray;">ס)</sup> [שם].
<b>גדול כים שברך.</b> כי גדול כים שברך מי ירפא לך, רבי חולפאי אומר, מי שהוא עתיד לרפאות שברו של ים הוא ירפא לך<sup style="color: gray;">סא)</sup>, ור' אבין אומר, מי שאמרת לו שירה על הים הוא ירפא לך<sup style="color: gray;">סב)</sup> [שם].
<b>ירפא לך.</b> רבי יהושע בן לוי אומר, [כתיב ירפא לך וסמיך ליה נביאיך] – ירפא לך נביאיך<sup style="color: gray;">סג)</sup> [שם].
<h3>פסוק יד</h3>
<b>שוא ותפל.</b> [אין תפל אלא עבודת כוכבים] כמש"ג (ירמיהו כ״ג:י״ג) ובנביאי שומרון ראיתי תפלה<sup style="color: gray;">סד)</sup> [מ"ר].
<b>ולא גלו על עונך.</b> דהוו ממתחין לך מסוה על פניך<sup style="color: gray;">סה)</sup> [שם].
<h3>פסוק טו</h3>
<b>שיאמרו כלילת יופי.</b> בכרכים של אומות העולם האומות עצמן אומרים שבחן בפיהם, כמש"נ (יחזקאל כ״ז:ג׳) את אמרת אני כלילת יופי<sup style="color: gray;">סה*)</sup>, אבל ירושלים אחרים אומרים שבחה בפיהם, הדא הוא דכתיב הזאת העיר שיאמרו כלילת יופי<sup style="color: gray;">סו)</sup> [שם].
<b>משוש לכל הארץ.</b> ר' יוחנן בשם ר' שמעון ב"ר יוחאי אומר, כיפה של חשבונות היתה חוץ לירושלים וכל מי שהיה רוצה לחשב היה רץ ומחשב שם כדי שלא יחשב בירושלים ויצטער שם, לקיים מה שנאמר משוש לכל הארץ<sup style="color: gray;">סז)</sup> [שם].
<h3>פסוק טז</h3>
<b>פצו וגו׳.</b> למה הקדים פ"א לעי׳׳ן<sup style="color: gray;">סח)</sup>, אמר רבה א"ר יוחנן, בשביל מרגלים שאמרו בפיהם מה שלא ראו בעיניהם<sup style="color: gray;">סט)</sup> [סנהדרין ק"ד ב׳].
<h3>פסוק יז</h3>
<b>בצע אמרתו.</b> ר׳ אהבה בריה דרבי זעירא אמר, משעה שאמר הקב"ה (פ׳ בחקתי) ואם עד אלה לא תשמעו לי והלכתי אף אני עמכם בקרי, שמא כך עשה, אלא בצע אמרתו – פשורי קא מפשר<sup style="color: gray;">ע)</sup> [מ"ר].
<b>בצע אמרתו.</b> אמר הקב"ה למלה"ש, מלך בו"ד כשהוא מתאבל על מת מהו עושה אמרו ליה, קורע שיראין שלו, אמר להו כך אני עושה, הדה"ד בצע אמרתו<sup style="color: gray;">עא)</sup> [מ"ר פרשה א׳ פסוק א׳].
<b>וישמח עליך אויב.</b> א"ר אחא, בטובה הוא שמח עמהם כמש"נ (פ׳ תבא) כי ישוב ה׳ לשוש עליך לטוב, אבל ברעה משמח אחרים כמש"נ וישמח עליך אויב הרים קרן צריך, ועל זה נאמר צעק לבם אל ה׳<sup style="color: gray;">עא*)</sup> [מ"ר].
<h3>פסוק יט</h3>
<b>קומי רני בלילה וגו׳.</b> תנא ר׳ חייא, כל העוסק בתורה בלילה שכינה כנגדו, שנאמר קומי רוני בלילה לראש אשמרות שפכי כמים לבך נוכח פני ה׳<sup style="color: gray;">עב)</sup> [תמיד ס"פ ד'].
<h3>פסוק כ</h3>
<b>אם תאכלנה וגו'.</b> מעשה בדואג בן יוסף שהניחו אביו בן קטן לאמו, בכל יום היתה אמו מודדתו בטפחים ונותנת משקלו בזהב לבית המקדש, וכשגבר אויב טבחתו ואכלתו, ועליה מקונן ירמיה, אם תאכלנה נשים פרים עוללי טפוחים<sup style="color: gray;">עג)</sup>, ורוח הקודש משיבה ואומרת אם יהרג במקדש ה׳ כהן ונביא [זה זכריה בן יהוידע]<sup style="color: gray;">עד)</sup> [יומא ל"ח ב'].
<h3>פסוק כא</h3>
<b>שכבו לארץ וגו'.</b> לפי שהיה ירמיהו אומר (ו') ואת חמת ה׳ נלאיתי הביל, שפוך על עולל בחוץ<sup style="color: gray;">עה)</sup> ועל סוד בחורים יחדיו כי גם איש עם אשה ילכדו זקן עם מלא ימים – לפיכך שכבו לארץ חוצות<sup style="color: gray;">עה*)</sup> [מ"ר].
<h3>פסוק כב</h3>
<b>מגורי מסביב.</b> מהו מגורי – מגו ביתאי, א"ר אלעזר בר מרינוס, בני אדם שהיו מאוכלי שולחני הם באו עלי<sup style="color: gray;">עו)</sup> [מ"ר].
<b>שריד ופליט.</b> כנגד הבנים והבנות הכתוב מדבר, שתהא עמל בהם והחטא בא ומכלה אותם, הדא הוא דכתיב אשר טפחתי ורביתי אויבי כלם<sup style="color: gray;">עז)</sup> [שם].
<h2>פרק ג</h2>
<h3>פסוק א</h3>
<b>אני הגבר.</b> רבי לוי אומר, אני הגבר – אנא הוא דרגילנא ביסורים והניין לי מה דהניין לך<sup style="color: gray;">א)</sup> [שם].
<b>אני הגבר.</b> רבי יהושע בן לוי אומר, אני הגבר – אנא הוא איוב דכתיב ביה (איוב ל״ד:ז׳) מי גבר כאיוב ישתה לעג כמים, וכל מאי דאייתית עליה אייתית עלי<sup style="color: gray;">ב)</sup> [שם].
<b>אני הגבר.</b> רבי ברכיה אומר, אני הגבר – גברתני לעמוד בכולם, וכן אתה מוצא אחר תוכחות שבמשנה תורה כתיב אתם נצבים היום כולכם ומתרגמינן כולכם גבורים לעמוד בכולם<sup style="color: gray;">ג)</sup> [שם].
<b>ראה עני.</b> [והלא היה ראוי לומר ראיתי עני ומהו ראה], אלא אמרה כנסת ישראל, ראה הקב"ה אותי עניה מן המצות, עניה ממעשים טובים, הביא עלי שבט עברתו<sup style="color: gray;">ד)</sup> [שם].
<h3>פסוק ב</h3>
<b>אותי נהג וגו׳.</b> אותי נהג בעולם הזה שנקרא חושך ולא אור<sup style="color: gray;">ה)</sup> [שם].
<h3>פסוק ג</h3>
<b>אך בי ישב וגו'.</b> א"ר שמעון בן לוי, מלמד שאע"פ שהקב"ה מתיאש מן הצדיקים בעולם הזה אע"פ כן חוזר ומרחם עליהם, הדא היא דכתיב אך בי ישוב וגו׳<sup style="color: gray;">ו)</sup> [מ"ר].
<h3>פסוק ד</h3>
<b>בלה בשרי ועורי.</b> בלה בשרי – זה הצבור<sup style="color: gray;">ז)</sup>, ועורי – אלו סנהדרין, דכשם שהעיר חופה על הבשר כך סנהדרין חופין על ישראל<sup style="color: gray;">ח)</sup> [שם].
<b>שבר עצמותי.</b> עצמותי – עצומי, העצומים שבבני<sup style="color: gray;">ט)</sup> [שם].
<h3>פסוק ה</h3>
<b>ויקף ראש ותלאה.</b> ראש – זה נבוכדנצר דכתיב ביה (דניאל ב׳:ל״ח) אנת הוא רישא די דהבא, ותלאה – זה נבוזראדן<sup style="color: gray;">י)</sup>, דבר אחר ראש זה אספסינוס ותלאה זה טרכיגוס<sup style="color: gray;">יא)</sup> [שם].
<h3>פסוק ו</h3>
<b>במחשכים הושיבני וגו'.</b> במחשכים הושיבני כמתי עולם – מלמד שהסומא חשוב כמת<sup style="color: gray;">יב)</sup> [נדרים ס"ד ב׳].
<b>במחשכים הושיבני וגו'.</b> במחשכים הושיבני כמתי עולם, א"ר ירמיה, זה תלמודה של בבל<sup style="color: gray;">יג)</sup> [סנהדרין כ"ד א׳].
<h3>פסוק ז</h3>
<b>גדר בעדי ולא אצא.</b> ר' איבו אמר, זה בסגר של ערביים, ר' ברכיה אמר, זה קסטרא של פרסיים, ורבנן אמרי זה מטלית של כותים<sup style="color: gray;">יד)</sup> [מ"ר].
<b>הכביד נחשתי.</b> מהי הכביד נחשתי – הכביד עלי מסים וארנוניות וגולגלאות<sup style="color: gray;">טו)</sup> [שם].
<h3>פסוק ח</h3>
<b>גם כי אזעק וגו'.</b> א"ר אלעזר, מיום שחרב ביהמ"ק ננעלו שערי תפלה, שנאמר גם כי אזעק ואשוע שתם תפלתי<sup style="color: gray;">טז)</sup> [ברכות ל"ב ב'].
<b>שתם תפלתי.</b> כל הבא להתפלל אחר הצבור מעשיו נפרטין, לכך נאמר שתם – קרי בי׳ שתם<sup style="color: gray;">יז)</sup> [מ"ר].
<h3>פסוק ט</h3>
<b>גדר דרכי וגו׳.</b> תניא, מחילות בארץ היו בין לוד לירושלים ונגנזו, הדא הוא דכתיב גדר דרכי בגזית נתיבותי עוה<sup style="color: gray;">יח)</sup> [ירושלמי מעש"ש פ"ה ה"ב].
<b>נתיבתי עוה.</b> בראשונה היו משיאין משואות בחרים וכייר וגדר וחברותיה<sup style="color: gray;">יט)</sup>, א"ר יוחנן, בין כל אחת ואחת שמונה פרסאות, והא האידנא טובי הוו, א"ר נחמן בר יצחק, שאני השתא, דכתיב נתיבותי עוה<sup style="color: gray;">כ)</sup> [ר"ה כ"ג ב'].
<b>נתיבתי עוה.</b> מהו עוה – קלקל והחריב, כמש"נ (יחזקאל כ״א:ל״ב) עוה עוה עוה אשימנה<sup style="color: gray;">כא)</sup> [מ"ר].
<h3>פסוק י</h3>
<b>דב ארב וגו׳.</b> דוב אורב זה נבוכדנצר, ארי במסתרים זה נבוזראדן, דבר אחר דוב אורב זה אספסינוס, ארי במסתרים זה טרכינוס<sup style="color: gray;">כב)</sup> [שם].
<h3>פסוק יא</h3>
<b>דרכי סורר ויפשחני.</b> מהו ויפשחני – ויבקעני, כההיא דתנינן (שביעית פ"ד מ"ו) אילן שנפשח קושרין אותו בשביעית<sup style="color: gray;">כג)</sup> [שם].
<h3>פסוק יב</h3>
<b>ויציבני.</b> ר' יודן אמר, ויציבני – הגבירני לעמוד בכולם, וכן אתה מוצא אחר תוכחות שבמשנה תורה כתיב אתם נצבים היום כולכם ומתרגמינן כולכם גבורים לעמוד בכולם<sup style="color: gray;">כד)</sup> [מ"ר].
<b>כמטרא לחץ.</b> יש אומרים כמגן לחנית, ויש אומרים כקורת חצים שהכל מורים בה והיא נצבת<sup style="color: gray;">כה)</sup> [שם].
<h3>פסוק יג</h3>
<b>בני אשפתו.</b> רב אמר, בני אשפתו [בני שבויים, בני תערובות]<sup style="color: gray;">כו)</sup>, ושמואל אמר, בני אדם שאוכלין הרבה ומוציאין אשפות הביא עלי<sup style="color: gray;">כז)</sup> [שם].
<h3>פסוק יד</h3>
<b>הייתי שחוק וגו׳.</b> הייתי שחוק לכל עמי, כמש"נ (תהילים ס״ט:י״ג) ישיחו בי יושבי שער אלו עובדי כוכבים שיושבין בבתי טרטיאות וקרקסאות, נגינתם כל היום – כמש"נ (שם) ונגינות שותי שכר, מאחר שהן יושבין ואוכלין ושותין ומשתכרין הן יושבין ומשיחין בי ומלעיגין בי<sup style="color: gray;">כח)</sup> [שם].
<h3>פסוק טו</h3>
<b>השביעני במרורים וגו׳.</b> השביעני במרורים זה יו"ט הראשון של פסח דכתיב ביה על מצות ומרורים, הרוני לענה – מה שהשביעני מרורים בליל פסח הרוני בליל תשעה באב לענה, הוי – ליל יו"ט הראשון של פסח הוא ליל תשעה באב<sup style="color: gray;">כט)</sup> [שם].
<h3>פסוק טז</h3>
<b>ויגרס בחצץ שני.</b> לאחר שהיה אוכל רב כל מאכלו בערב ת"ב היה טובל פתו באפר ואוכלו ואמר, זו היא עיקר סעודת ערב ת"ב לקיים מה שנאמר ויגרס בחצץ שני הכפישני באפר<sup style="color: gray;">ל)</sup> [ירושלמי תענית פ"ד ה"ז].
<b>ויגרס בחצץ שני.</b> כשגלו ישראל היה אחד בא ללוש את עיסתו ולא היה יודע במה<sup style="color: gray;">לא)</sup>, והיה חופר ועושה גומא ולש בתוכה והיו הצרורות מתדבקות בעיסה, וכיון שנותנה בתוך פיו היו שיניו קהות, לקיים מה שנאמר ויגרס בחצץ שני [מ"ר פרשה א' פסוק ב׳].
<h3>פסוק יז</h3>
<b>ותזנח משלום נפשי.</b> מהו ותזנח משלום נפשי, א"ר אבהו, זו הדלקת הנר בשבת<sup style="color: gray;">לב)</sup> [שבת כ"ה ב'].
<b>נשיתי טובה.</b> מהו נשיתי טובה, רבי ירמיה אמר זה בית המרחץ, ר׳ יוחנן אמר זו רחיצת ידים ורגלים בחמין, ר׳ יצחק נפחא אמר זו מטה נאה וכלים נאים שעליה, ור' אבא אמר זו מטה מוצעת ואשה מקושטת לתלמידי חכמים<sup style="color: gray;">לג)</sup> [שם שם].
<h3>פסוק יט</h3>
<b>זכר עניי ומרודי.</b> אמרה כנסת ישראל לפני הקב"ה, רבש"ע, זכור ענויין שעוניתי ומרורי שמרדתי בך ויסורין שהרויתני לענה וראש – יצאו אלו באלו<sup style="color: gray;">לד)</sup> [מ"ר].
<h3>פסוק כ</h3>
<b>זכור תזכור וגו׳.</b> א"ר יודן, אומרת כנסת ישראל לפני הקב"ה, רבש"ע, יודעה אני שאתה זוכר אוה"ע לנקום בהם, אבל מה אעשה ותשוח עלי נפשי, המשל אומר, עד שהשמנה נעשה רזה, – נפש הרזה יוצאת<sup style="color: gray;">לה)</sup> [שם].
<h3>פסוק כא</h3>
<b>זאת אשיב וגו'.</b> אין זאת אלא תורה כמש"נ וזאת התורה, אומרים ישראל לפני הקב"ה, רבש"ע, אלולי תורתך שנתת לנו כבר אבדנו בין האומות, וכן דוד אומר (תהילים קי״ט:צ״ב) לולא תורתך שעשועי אז אבדתי בעניי<sup style="color: gray;">לו)</sup> [שם].
<h3>פסוק כב</h3>
<b>חסדי ה' וגו'.</b> א"ר שמעון בן לוי, משהקב"ה מתייאש מן הצדיקים בעוה"ז הוא חוזר ומרחם עליהם, הדא הוא דכתיב חסדי ה׳ כי לא תמנו כי לא כלו רחמיו<sup style="color: gray;">לז)</sup> [מ"ר].
<h3>פסוק כג</h3>
<b>חדשים לבקרים וגו׳.</b> אמר ליה שמואל לחייא בר רב, תא ואימא לך מילתא מהני מילי מעליותא דהוי אמר אבוך, כל יום ויום נבראין מלאכי השרת מנהר דינור<sup style="color: gray;">לח)</sup> ואמרי שירה ובטלי, שנאמר חדשים לבקרים רבה אמונתך<sup style="color: gray;">לט)</sup> [חגיגה י"ד א'].
<b>חדשים לבקרים וגו׳.</b> א"ר אלכסנדרי, מהו חדשים לבקרים רבה אמונתך, על שאתה מחדשנו בכל בקר ובקר<sup style="color: gray;">מ)</sup> אנו יודעין שאמונתך רבה לתחיית המתים, ור׳ שמעון בר אבא אמר, על שאתה מחדשנו בבקרן של מלכיות אנו יודעין שאמונתך רבה לגאלנו<sup style="color: gray;">מא)</sup> [מ"ר].
<h3>פסוק כד</h3>
<b>חלקי ה׳ וגו׳.</b> מהו חלקי ה׳ אמרה נפשי – שאני מייחד אותו שתי פעמים בכל יום ואומר שמע ישראל ה׳ אלהינו ה׳ אחד<sup style="color: gray;">מב)</sup> [שם].
<h3>פסוק כה</h3>
<b>טוב ה' לקוו.</b> כתיב (תהלים קמ"ה) טוב ה׳ לכל וכתיב טוב ה׳ לקויו, הא כיצד, משל לאדם שיש לו פרדס, כשהוא משקה משקה את כולו, וכשהוא עודר אינו עודר אלא הטובים שבהם<sup style="color: gray;">מג)</sup> [סנהדרין ל"ט ב׳].
<b>טוב ה' לקוו.</b> יכול לכל ת"ל לנפש תדרשנו, ודכותה אך טוב לישראל אלהים, יכול לכל, ת"ל לברי לבב – אלו שלבם ברור עליהם שאין בידם עון<sup style="color: gray;">מד)</sup> [שם].
<h3>פסוק כו</h3>
<b>טוב ויחיל וגו׳.</b> א"ר שמעון בן לוי, משהקב"ה מתייאש מן הצדיקים בעוה"ז הוא חוזר ומרחם עליהם, הדא הוא דכתיב טוב ויחיל ודומם לתשועת ה׳<sup style="color: gray;">מה)</sup> [שם].
<h3>פסוק כז</h3>
<b>טוב לגבר וגו'.</b> טוב לגבר כי ישא עול בנעוריו – עול תורה, עול אשה, עול מלאכה<sup style="color: gray;">מו)</sup> [מ"ר].
<h3>פסוק כח</h3>
<b>ישב בדד וידם.</b> אמר הקב"ה למלאכי השרת, מלך בשר ודם כשהוא אבל מה הוא עושה<sup style="color: gray;">מז)</sup>, אמרו ליה ישב בדד ודומם, אמר להו אף אני עושה כן, שנאמר ישב בדד וידום [שם].
<b>ישב בדד וידם וגו'.</b> תניא, מניין אפילו אחד שיושב ועוסק בתורה שהקב"ה קובע לו שכר, שנאמר ישב בדד וידום כי נטל עליו<sup style="color: gray;">מז*)</sup> [אבות פ"ג מ"ב].
<h3>פסוק כט</h3>
<b>יתן בעפר פיהו וגו׳.</b> רבי כי הוי מטי להני קראי הוי בכי, יתן בעפר פיהו יתן למכהו לחי ישבע בחרפה [ועוד אולי יש תקוה[<sup style="color: gray;">מח)</sup> [מ"ר].
<h3>פסוק לא</h3>
<b>כי לא יזנח וגו'.</b> כביכול לא שבק ולא ישבוק <sup style="color: gray;">מט)</sup> [שם].
<h3>פסוק לב</h3>
<b>כי אם הוגה ורחם.</b> א"ר שמעון בן לוי, משהקב"ה מתייאש מן הצדיקים בעוה"ז הוא חוזר ומרחם עליהם, הדא הוא דכתיב כי אם הוגה ורחם כרוב חסדיו <sup style="color: gray;">נ)</sup> [שם].
<h3>פסוק לג</h3>
<b>כי לא ענה מלבו.</b> אמר ר' שמעון בן יוחאי, מפני מה נתחייבו שונאיהם של ישראל כליה בדורו של אחשורוש – מפני שהשתחוו לצלם, אמרו ליה תלמידיו, וכי משא פנים יש בדבר <sup style="color: gray;">נא)</sup>, אמר להו, הם לא עשו אלא לפנים אף הקב"ה לא עשה עמהם אלא לפנים, והיינו דכתיב כי לא ענה מלבו <sup style="color: gray;">נב)</sup> [מגילה י"ב ב׳].
<b>כי לא ענה מלבו.</b> א"ר לוי, בסיני פעלו ישראל בפיהם ולא בלבם, כמש"נ (תהילים ע״ח:ל״ו) ויפתוהו בפיהם וגו׳, ובבבל פעלו בלבם ולא בפיהם כמש"נ כי לא ענה מלבו, אמר הקב"ה, יבא פה שבסיני ויכפר על פה שבבבל ויבא לב שבבבל ויכפר על לב שבסיני, ואע"פ כן – ויגה בני איש – הביא עליהם איש צר ואויב, זה המן, והגה את מכתן <sup style="color: gray;">נג)</sup> [מ"ר].
<h3>פסוק לד</h3>
<b>לדכא וגו׳.</b> לדכא תחת רגליו כל אסירי ארץ – זה נבוכדנצר שכתוב בו (דניאל ב׳:ל״ח) די דיירין בני אנשא חיות ברא ועוף שמיא יהב בידך והשלטך בכולהון אנת הוא רישא די דהבא <sup style="color: gray;">נד)</sup> [שם].
<h3>פסוק לז</h3>
<b>מי זה אמר וגו׳.</b> מי זה אמר ותהי ה' לא צוה, מי צוה – המן צוה להשמיד להרוג ולאבד, והקב"ה לא צוה אלא ישוב מחשבתו הרעה <sup style="color: gray;">נה)</sup> [שם].
<h3>פסוק לח</h3>
<b>מפי עליון וגו׳.</b> מפי עליון לא תצא הרעות והטוב, א"ר אלעזר, משעה שאמר הקב"ה ראה נתתי לפניך היום את החיים ואת הטוב ואת המות ואת הרע לא יצאה טובה לעושה רעה ורעה לעושה טובה אלא טובה לעושה טובה ורעה לעושה רעה, כמש"נ (שמואל ב ג׳:ל״ט) ישלם ה' לעושה הרעה כרעתו <sup style="color: gray;">נו)</sup> [שם].
<h3>פסוק לט</h3>
<b>מה יתאונן וגו'.</b> התינוק כל שלשים יום נקבר באשה אחת ושני אנשים, אבל לא באיש אחד ושתי נשים <sup style="color: gray;">נז)</sup>, מאי טעמא, דכתיב מה יתאונן אדם חי גבר על חטאיו – אפילו בשעת אנינותיה של אדם יצרו מתגבר עליו <sup style="color: gray;">נח)</sup> [קדושין פ׳ ב׳].
<b>מה יתאונן וגו'.</b> מה יתאונן אדם חי – דיו שהוא חי <sup style="color: gray;">נט)</sup>, כדר' לוי, דאמר, אמר הקב"ה לאדם, חיותך בידי ואתה חי ועודך מתאונן <sup style="color: gray;">ס)</sup> [מ"ר].
<b>גבר על חטאיו.</b> א"ר ברכיה, מה יתאונן על חי העולמים, אם מבקש הוא להתאונן – גבר על חטאיו <sup style="color: gray;">סא)</sup> [שם].
<h3>פסוק מ</h3>
<b>נחפשה דרכינו.</b> אמר רבא ואיתימא רב חסדא, אם רואה אדם שיסורין באין עליו יפשפש במעשיו, שנאמר נחפשה דרכינו ונחקורה ונשובה עד ה׳ <sup style="color: gray;">סב)</sup> [ברכות ה׳ א'].
<h3>פסוק מא</h3>
<b>נשא לבבנו אל כפים.</b> א"ר אמי, אין תפלתו של אדם נשמעת אלא א"כ משים נפשו בכפו, שנאמר נשא לבבינו אל כפים <sup style="color: gray;">סג)</sup> [תענית ח׳ א׳].
<b>נשא לבבנו אל כפים.</b> אמר רב אדא בר אהבה, אדם שיש בידו עבירה ומתודה ואינו חוזר בו, למה הוא דומה, לאדם שתופס שרץ בידו וטובל, שאפילו יטבול בכל מימות שבעולם לא עלתה לו טבילה, זרקו מידו, כיון שטבל בארבעים סאה מיד עלתה לו טבילה, שנאמר (משלי כ״ח:י״ג) ומודה ועוזב ירוחם, ואומר, נשא לבבינו אל כפים אל אל בשמים <sup style="color: gray;">סד)</sup> [תענית ט"ז א'].
<b>נשא לבבנו אל כפים.</b> וכי אפשר לאדם לישא את לבו בידיו, אלא ישוח לבו לידיו ואח"כ אל אל בשמים <sup style="color: gray;">סה)</sup> [ירושלמי תענית פ"ב ה"א].
<h3>פסוק מב</h3>
<b>נחנו פשענו וגו'.</b> נחנו פשענו ומרינו אתה לא סלחת, מהו נחנו ומהו אתה, אלא נחנו פשענו ומרינו – כמדותינו אנו, אתה לא סלחת – [וכי] כמדותיך אתה <sup style="color: gray;">סו)</sup> [מ"ר].
<b>פשענו ומרינו.</b> [והלא היינו פשעים היינו מרדים] <sup style="color: gray;">סז)</sup>, אלא יש ירקות מרים ויש ירקות חמוצים, וכן יש עובדין בישין עם בעלים קשים <sup style="color: gray;">סח)</sup> [שם].
<h3>פסוק מד</h3>
<b>סכתה בענן.</b> רבא לא גזר תעניתא ביומא דעיבא, משום שנאמר סכתה בענן לך מעבור תפלה <sup style="color: gray;">סט)</sup> [ברכות ל"ב ב'].
<b>סכתה בענן וגו'.</b> מהו זה דכתיב סכתה בענן לך מעבור תפלה [אלא באיזו תפלה איירי – בתפלה שהיא בלא תשובה, אי נמי בתפלת יחיד איירי] <sup style="color: gray;">ע)</sup> [מ"ר].
<b>סכתה בענן וגו'.</b> ר' עקיבא היה עומד ונדון לפני טורנוסרופוס והיה שם יהושע הגרסי עומד בתפלה עמו, ירד ענן והקיפן, אמר, דומה אני שלא ירד ענן והקיף אלא כדי שלא תשמע תפלתו של רבי, הדא הוא דכתיב סכתה בענן לך מעבור תפלה <sup style="color: gray;">עא)</sup> [שם].
<h3>פסוק מה</h3>
<b>סחי ומאוס,</b> מהו סחי ומאוס – בזוי ושפל <sup style="color: gray;">עב)</sup> [שם].
<h3>פסוק מו</h3>
<b>פצו עלינו פיהם.</b> עיין מש"כ לעיל פרשה ב' פסוק ט"ז בדרשה פצו עליך פיהם וצרף לכאן.
<h3>פסוק מט</h3>
<b>עיני נגרה וגו'.</b> וסמיך ליה עד ישקיף וירא ה׳ משמים – א"ר שמואל בר נחמן, זה אחד המקומות שרוח הקודש סמוך לגאולה <sup style="color: gray;">עג)</sup> [מ"ר].
<h3>פסוק נא</h3>
<b>עיני עוללה וגו'.</b> א"ר שמעון בן גמליאל, ת"ק בתי סופרים היו בביתר והקטן שבהם לא היה פחות מג׳ מאות תינוקות, והיו אומרים, אם יבאו השונאים אנו דוקרים אותם במכתובים של חרט, וכיון שגרמו עונותיהם ובאו השונאים כרכו כל אחד בספרו ושרפו אותם ולא נשתייר מהם אלא אני, וקראתי על נפשי עיני עוללה לנפשי מכל בנות עירי <sup style="color: gray;">עד)</sup> [שם].
<h3>פסוק נג</h3>
<b>צמתו בבור חיי.</b> זה יוסף, זה ירמיה, זה דניאל <sup style="color: gray;">עה)</sup> [שם].
<b>וידו אבן בי.</b> אמר מר עוקבא, כל המספר לשון הרע ראוי לסקלו באבן, כתיב (תהילים ע״ג:ט׳) ולשונם תהלך בארץ וגו׳ אותו אצמית וכתיב הכא צמתו בבור חיי וידו אבן בי <sup style="color: gray;">עו)</sup> [ערכין ט"ו ב'].
<h3>פסוק נד</h3>
<b>צפו מים על ראשי.</b> אלו האומות שכתוב בהם (ישעיה ז׳) הוי המון עמים רבים בהמות ימים יהמיון ושאון לאומים כשאון מים כבירים <sup style="color: gray;">עז)</sup> [מ"ר].
<h3>פסוק נה</h3>
<b>קראתי שמך וגו'.</b> קראתי שמך ה' מבור תחתיות – זה יוסף, זה ירמיה, זה דניאל <sup style="color: gray;">עח)</sup> [שם].
<h3>פסוק נט</h3>
<b>ראיתה ה' עותתי וגו'.</b> מעשה ביהודי אחד שעבר קמיה דאנדרינוס ושאל בשלומו, אמר, יהודי שואל בשלומי, לכו וחייבו את ראשו, עבר יהודי אחר ולפי שראה מה שעשה במי שקדמו לא שאל בשלומו. אמר יהודי עובר לפני ואינו שואל בשלומי, לכו וחייבו את ראשו, אמרו ליה שריו אין אנו מבינים מעשיך, אמר להו, וכי לעצתכם אני צריך להרוג בשונאי, ורוח הקודש צווחת ראית ה׳ עותתי שפטה משפטי, ראית כל נקמתם כל מחשבותם לי <sup style="color: gray;">עט)</sup> [מ"ר].
<h3>פסוק סה</h3>
<b>מגנת לב.</b> מהו מגנת לי, פליגי תרי אמוראי, חד אמר, שברון לב, כמש"נ (פ׳ לך) אשר מגן צריך בידיך <sup style="color: gray;">פ)</sup>, וחד אמר אומץ לב, כמש"נ (פ' ברכה) מגן עזרך [ולמה, כדי שתהיה] תאלתך להם, שתלאה אותם ביסורים ובכל אלות שבתורה <sup style="color: gray;">פא)</sup> [שם].
<h3>פסוק סו</h3>
<b>תרדף באף וגו'.</b> רבי אליעזר אומר, אימתי יאבד שמם של אלילים ותעקר עבודת כוכבים ועובדיה מן העולם ויהיה הקב"ה יחידי בעולם – בשעה שתרדוף באף ותשמידם מתחת שמי ה <sup style="color: gray;">פב)</sup> [שם].
<h2>פרק ד</h2>
<h3>פסוק א</h3>
<b>איכה יועם זהב.</b> מהו יועם, ר' שמואל אומר, יכוסה, כמה שנאמר (יחזקאל כ״ח:ג׳) כל סתום לא עממוך<sup style="color: gray;">א)</sup>, ורבנן אמרי, כהה, ודכותה גחלים עוממות<sup style="color: gray;">א*)</sup> [מ"ר].
<b>איכה יועם זהב וגו׳.</b> דבר אחר איכה יועם זהב – ביאשיהו המלך הכתוב מדבר<sup style="color: gray;">ב)</sup>, איכה יועם זהב – שהיה דומה לתכשיט של זהב, ישנא הכתם הטוב, שהיה גופו דומה לאבן טובה ומרגליות<sup style="color: gray;">ג)</sup>, תשתפכנה אבני קודש – זה כל רביעית דם שהיה ירמיה נוטלו וקוברו<sup style="color: gray;">ד)</sup> [שם].
<b>איכה יועם זהב וגו׳.</b> דבר אחר איכה יועם זהב – באנשי ירושלים הכתוב מדבר, איכה יועם זהב – שהיו דומין לתכשיט של זהב, ישנא הכתם הטוב – שהיה גופן דומה לאבן טובה ומרגליות<sup style="color: gray;">ה)</sup>, ואם יאמר לך אדם אין הכתוב מדבר באנשי ירושלים אמור לו, כבר כתיב (פסוק ב׳) בני ציון היקרים<sup style="color: gray;">ו)</sup> [שם].
<b>תשתפכנה אבני קודש.</b> כשהיו החכמים יוצאין לבקש מזונותיהם<sup style="color: gray;">ז)</sup> היו קורין עליהם תשתפכנה אבני קודש בראש כל חוצות<sup style="color: gray;">ח)</sup> [שם].
<h3>פסוק ב</h3>
<b>בני ציון היקרים.</b> מה היתה יקרותן, עירוני שנשא ירושלמית היה נותן לה משקלה זהב, וירושלמי שנשא עירונית היו נותנין לו משקלו זהב<sup style="color: gray;">ט)</sup>, דבר אחר מה היתה יקרותן שבשעה שהיה אחד מהן נושא אשה גדולה ממנו היה עושה שולחנות יותר מן היציאות, שפלה ממנו היה עושה הוצאות יותר מן השולחנות<sup style="color: gray;">י)</sup> [שם].
<b>בני ציון היקרים.</b> דבר אחר מה היתה יקרותן – שלא היה אחד מהם הולך לסעודה עד שנקרא ונשנה ועד שהיה יודע עם מי סועד, ועד שהיה הופך בית יד שלו כדי שלא יטעיננו אחר טענת חנם<sup style="color: gray;">יא)</sup> [מ"ר]. <b>בני ציון היקרים.</b> דבר אחר מה היתה יקרותן, שהיו מוסרין הסעודה לטבח, ואם נתקלקל דבר בסעודה היו עונשין את הטבח הכל לפי כבודו של בעל הבית ולפי כבודן של האורחים<sup style="color: gray;">יב)</sup> [שם].
<b>בני ציון היקרים.</b> דבר אחר מה היתה יקרותן, שבשעה שאחד מהן עושה סעודה היה צר כל מיני סעודה במפה, כדי שלא יהא אחד אוכל דבר שרע לו<sup style="color: gray;">יג)</sup> [שם].
<b>בני ציון היקרים.</b> דבר אחר מה היתה יקרותן [שלא היו יושבין בדין אלא א"כ יודעים מי יושב עמהם] ולא היו חותמין על השטר אלא א"כ היו יודעין מי חותם עמהם לקיים (פ׳ משפטים) אל תשת ידך עם רשע<sup style="color: gray;">יד)</sup> [שם].
<b>בני ציון היקרים.</b> דבר אחר מה היתה יקרותן – שלא היה אחד מהם מוליד חסר ובעל מום<sup style="color: gray;">טו)</sup> [שם].
<b>המסלאים בפז.</b> מאי המסולאים בפז, אילימא שהיו מכוסים בפז, והאמרי דבי ר׳ שילא, תרתי מתקלי איסתרא פיזא נחות בעלמא, חדא נחית ברומי וחדא בכל העולם, אלא שהיו מגנין את הפז ביופין<sup style="color: gray;">טז)</sup> [גיטין נ"ח ב׳].
<b>נחשבו לנבלי חרש.</b> מעשה באחד מגדולי ירושלים שאמר לנערו לך והביא לי מים, והיה עומד ומצפה לו על ראש ההר, בא ואמר לו לא מצאתי מים, אמר ליה השלך כדך ושבור אותו לעיני, השליכו ושברו, ונפל הוא מראש הגג ומת<sup style="color: gray;">יז)</sup> ונתערבו אבריו עם החרסין, ועליו הכתוב אומר בני ציון היקרים איכה נחשבו לנבלי חרש [מ"ר].
<h3>פסוק ד</h3>
<b>דבק לשון יונק.</b> א"ר אבא בר כהנא, אמת המים שהיתה באה מן החנויות<sup style="color: gray;">יח)</sup> עמדו המציקים החריבוה ושפכוה, והיה אדם מוליך את בנו לאמה ולא מצא מים והיה מדבק לשונו לחכו בצמא<sup style="color: gray;">יט)</sup> [מ"ר].
<b>פרש אין להם.</b> [מהו פורש], ר׳ יהודה אומר, מענין (ירמיה י"ז) ולא יפרסו להם על אבל, ואם אין מי שיתן להם מי ינחמם<sup style="color: gray;">כ)</sup>, ר׳ נחמיה אומר, מענין (ישעיהו נ״ח:ז׳) הלא פרוס לרעב לחמך, אין מי שיתן להם פרוסה של לחם, ורבנן אמרי, מענין מפרסת פרסה, אין להם מי שיעמוד בשורה לתנחומי אבלים<sup style="color: gray;">כא)</sup> [שם].
<h3>פסוק ה</h3>
<b>האכלים למעדנים.</b> ר' חנינא אמר, גלוסקין וחמר עתיק<sup style="color: gray;">כב)</sup> [שם].
<b>חבקו אשפתות.</b> נזרקים באשפה<sup style="color: gray;">כג)</sup> [שם].
<h3>פסוק ו</h3>
<b>ויגדל וגו'.</b> מהו ויגדל עון בת עמי מחטאת סדום, ר׳ אחא אומר, בסדום נאמר (פ, וירא) וחטאתם כי כבדה מאד ובישראל נאמר (יחזקאל ט׳) עון בית ישראל ויהודה גדול במאד מאד<sup style="color: gray;">כד)</sup>, ור' תנחומא אמר [כתיב מחטאת סדום ההפוכה כמו רגע ולא חלו בה ידים], בסדום לא פשטו ידיהם במצות ובירושלים פשטו ידיהם במצות, שנאמר (פסוק י') ידי נשים רחמניות בשלו ילדיהן<sup style="color: gray;">כה)</sup> [שם].
<b>ויגדל וגו'.</b> הובא לעיל פרשה א' פסוק י׳׳ג בדרשה ממרום שלח אש.
<h3>פסוק ז</h3>
<b>זכו נזיריה וגו'.</b> זכו נזיריה משלג – מאלו שהיו רוחצין את השלג<sup style="color: gray;">כו)</sup>, צחו מחלב – מאלו שהיו שותין את החלב<sup style="color: gray;">כז)</sup> [שם].
<b>ספיר גזרתם.</b> וכיצד גזרת הספיר, כההוא שהלך למכור ספיר ברומי, אמר ליה הלוקח, אקחנו על מנת לבודקו, נתנו על גבי הסדן והתחיל להכיש עליו בפטיש, נבקע הסדן ונחלק הפטיש והספיר עמד במקומו<sup style="color: gray;">כח)</sup> [מ"ר].
<b>ספיר גזרתם.</b> דבר אחר ספיר גזרתם – א"ר יודן, כל גזירה וגזירה שהיתה בירושלים היתה קשה כספיר<sup style="color: gray;">כט)</sup> [שם].
<h3>פסוק ח</h3>
<b>חשך משחור תארם.</b> [מאיזה שחור – רבי אבא בר כהנא אמר – משחור הדיו, ור' לוי אמר – מחושך הלילה]<sup style="color: gray;">ל)</sup> [שם].
<b>לא נכרו בחוצות.</b> א"ר אלעזר ב"ר צדוק, מעשה בעני אחד שבא ועמד על פתח בית אבא, אמר לי אבא, צא וראה אם מבני ירושלים הוא, הלכתי ומצאתי אותה אשה שנשל שערה ולא היה אדם יודע אם זכר אם נקבה היא ולא היתה תובעת אלא דבילה<sup style="color: gray;">לא)</sup> לקיים מה שנאמר לא נכרו בחוצות צפד עורם על עצמם [שם].
<b>צפד עורם וגו׳.</b> ההוא דאתא לקמיה דרבי, אמר ליה, [כנסתי בתולה] ולא מצאתי דם, אמרה ליה, רבי, עדיין בתולה הייתי, ושני בצורת היו, ראה רבי שפניהם שחורים, צוה עליהם והכניסום למרחץ והאכילום והשקום, בעל ומצא דם, אמר ליה רבי, לך זכה במקחך, וקרי עליהם צפד עורם על עצמם יבש היה כעץ<sup style="color: gray;">לב)</sup> [כתובות י׳ ב'].
<b>צפד עורם וגו׳.</b> א"ר אליעזר ב"ר צדוק, אראה בנחמה, אע"פ שחיה אבא כל אותן השנים אחר החורבן לא חזר גופו לכמות שהיה לקיים מה שנאמר צפד עורם על עצמם יבש היה כעץ<sup style="color: gray;">לג)</sup> [מ"ר].
<h3>פסוק ט</h3>
<b>טובים היו וגו׳.</b> טובים היו חללי חרב מחללי רעב – מלמד שהרעב קשה מחרב, ואי בעית אימא, סברא היא, האי מצטער והאי לא מצטער<sup style="color: gray;">לד)</sup> [ב"ב ח׳ ב׳].
<b>מתנובות שדי.</b> [בחורבן ראשון איירי] שהיו מתים מריח ירקות רעים, לקיים מה שנאמר שהם יזובו מדוקרים מתנובות שדי<sup style="color: gray;">לה)</sup>, אבל בחורבן האחרון לא היו אלה הירקות, והיו מביאין גדיים וצולין אותן במערבה של עיר והיה אותו הריח מפעפע בהם והיו מתים<sup style="color: gray;">לו)</sup> [מ"ר].
<h3>פסוק י</h3>
<b>ידי נשים וגו׳.</b> הובא לעיל פרשה א' פסוק י"ג בדרשה ממרום שלח אש ובפרשה זו פסוק ו׳ בדרשה ויגדל עון בת עמי.
<b>בשלו ילדיהן.</b> [וכי אפשר כן], אלא היה לאחת מהן ככר אחת והיה בה כדי שתאכלנה היא ובעלה יום אחד, וכיון שמת בנה של שכנתה היתה נוטלת אותה הככר ומנחמת אותה בה, והעלה עליהן הכתוב כאלו בשלו ילדיהן למצות, הדא הוא דכתיב ידי נשים רחמניות בשלו ילדיהן, וכל כך למה – בשביל שהיו לברות למו<sup style="color: gray;">לז)</sup> [שם].
<h3>פסוק יא</h3>
<b>ויצת אש בציון.</b> אמר הקב"ה, אני הצתי אש בציון ואני עתיד לבנותה באש שנאמר (זכריה ב׳:ט׳) ואני אהיה לה חומת אש סביב ולכבוד אהיה בתוכה<sup style="color: gray;">לח)</sup> [ב"ק ס׳ ב׳].
<b>ותאכל יסדתיה,</b> כתיב (תהלים ע"ט) מזמור לאסף אלהים באו גוים בנחלתך, אמרו ליה לאסף, הקב"ה החריב היכל ומקדש ואתה יושב ומזמר, אמר להם, מזמר אנכי ששפך חמתו על העצים ועל האבנים ולא על ישראל, הדא הוא דכתיב<sup style="color: gray;">לט)</sup> ויצת אש בציון ותאכל יסודותיה [מ"ר].
<h3>פסוק יב</h3>
<b>לא האמינו וגו׳.</b> בשעה ששלח נבוכדנצר את נבוזראדן להחריב את ירושלים עשה שם שלש שנים ומחצה, בכל יום הקיף את ירושלים ולא היה יכול לכבשה ובקש לחזור<sup style="color: gray;">מ)</sup>, נתן הקב"ה בלבו התחיל ממדד בחומה והיתה שוקעת בכל יום טפחיים ומחצה עד ששקעה כולה, ונכנסו השונאים לירושלים, ועל אותה שעה הוא אומר לא האמינו מלכי ארץ כל יושבי תבל כי יבא צר ואויב בשערי ירושלים [שם].
<h3>פסוק יג</h3>
<b>מחטאת נביאיה וגו'.</b> על איזו שעה נאמר זה – על שעה שהרגו את זכריה<sup style="color: gray;">מא)</sup> [שם].
<h3>פסוק יד</h3>
<b>נעו עורים וגו'.</b> סומין שבהם אמרו, מי יראה לנו אותו מקום שהרגו את זכריה שנלך ונחבקנו ונשקנו לקיים מה שנאמר נעו עורים בחוצות נגואלו בדם<sup style="color: gray;">מב)</sup> [מ"ר].
<b>בלא יוכלו וגו׳.</b> חגרין שבהם אמרו, מי יראה לנו את הדם של זכריה שנלך ונפרכס בה לקיים מה שנאמר בלא יוכלו יגעו בלבושיהם<sup style="color: gray;">מג)</sup> [שם].
<h3>פסוק טו</h3>
<b>סורו טמא וגו׳.</b> כתיב (מ"ב י"א י׳) והשלישית בשער סור<sup style="color: gray;">מד)</sup> למה נקרא שמו סור, ששם היו טמאין פורשין, הדא היא דכתיב סורו טמא קראו למו [ירושלמי עירובין פ"ה ה"א].
<b>כי נצו וגו׳.</b> רבי חנינא אומר, לא גלו ישראל עד שנאצו להקב"ה, ורבי סימון אמר – עד שנעשו בעלי מצות להקב"ה<sup style="color: gray;">מה)</sup> [מ"ר].
<h3>פסוק טז</h3>
<b>פני ה׳ חלקם.</b> [חלקו בערים] והחליקן מן מאה מאה מן מאתים מאתים<sup style="color: gray;">מו)</sup> [שם].
<h3>פסוק יז</h3>
<b>בצפיתנו צפינו וגו׳.</b> פעם אחת שלחו ישראל אצל פרעה נכה להושיעם במלחמה והלך עמהם וכשנזכר מה שעשו לו אבותיהם מיד חזר, הדא הוא דכתיב (ירמיהו ל״ז:ז׳) הנה חיל פרעה היוצא לכם לעזרה שב לארצו מצרים, לכך נאמר בצפיתנו צפינו אל גוי לא יושיע<sup style="color: gray;">מז)</sup> [שם].
<h3>פסוק יח</h3>
<b>צדו צעדינו וגו'.</b> כשהיו אנשי ירושלים מערימין ומצערים את בני ביתר היו בני ביתר מקללים את העיר ואת בית המקדש, הדא הוא דכתיב צדו צעדנו [שממו צעדנו]<sup style="color: gray;">מח)</sup>, קרב קצנו – קיצו דההוא ביתא, מלאו ימינו יומא דההוא ביתא<sup style="color: gray;">מט)</sup> [מ"ר].
<h3>פסוק יט</h3>
<b>על התרים דלקנו.</b> רבי יעקב דכפר חנין אומר, אלו שהציתו אש בירושלים, ורבנן אמרי, אלו דולקיהם של ישראל<sup style="color: gray;">נ)</sup> [שם].
<h3>פסוק כא</h3>
<b>בת אדום וגו'.</b> בת אדום זו קסרין, יושבת בארץ עוץ – זו פרס<sup style="color: gray;">נא)</sup> [שם].
<h3>פסוק כב</h3>
<b>תם עונך וגו׳.</b> ת"ר, הרואה תמרים בחלום תמו עונותיו, שנאמר תם עונך בת ציון<sup style="color: gray;">נב)</sup> [ברכות נ"ז א׳].
<b>תם עונך וגו'.</b> רבנן אמרי, טובה היתה מגלת קינות לישראל מארבעים שנה שהתנבא עליהם ירמיה, ולמה, מפני שבה נטלו ישראל מחילה שלמה על עונותיהם ביום שחרב ביהמ"ק, הדא הוא דכתיב תם עונך בת ציון<sup style="color: gray;">נג)</sup> [מ"ר].
<b>פקד עונך בת אדום.</b> א"ר הושעיה, למה נבראו היסורין כדי לתלותם לבית דאית להון למיזל, היא הוא דכתיב תם עונך בת ציון פקד עונך בת אדום<sup style="color: gray;">נד)</sup> [שם].
<h2>פרק ה</h2>
<h3>פסוק א</h3>
<b>הביטה וראה.</b> מהו הביטה ומהו וראה, ר׳ יודן אמר, הבטה מקרוב, כמש"נ (מלכים א י״ט:ו׳) ויבט והנה מראשותיו עוגת רצפים, וראיה מרחוק כמש"נ (פ' וירא) וירא את המקום מרחוק<sup style="color: gray;">א)</sup>, ורבי פינחס אמר, הבטה מרחוק כמש"נ (תהילים פ׳:ט״ו) הבט משמים וראה<sup style="color: gray;">ב)</sup> וראיה מקרוב, שנאמר (פ' וישלח) וירא כי לא יכול לו ויגע בכף ירכו<sup style="color: gray;">ג)</sup> [מ"ר].
<h3>פסוק ב</h3>
<b>נחלתנו נהפכה.</b> ירמיה קורא אותה נחלתנו<sup style="color: gray;">ד)</sup>, ישעיהו קורא אותה (ס"ד) בית קדשנו ותפארתנו, בא אסף ואמר, לא נחלתנו היא ולא בית קדשנו ותפארתנו היא אלא באו גוים לתוך שלך, הדא הוא דכתיב (תהילים ע״ט:א׳) אלהים באו גוים בנחלתך טמאו את היכל קדשך<sup style="color: gray;">ה)</sup> [שם].
<b>נהפכה.</b> באיזו הפכה – כמהפכת סדום<sup style="color: gray;">ו)</sup> [שם].
<h3>פסוק ג</h3>
<b>ואין אב.</b> רבי לוי אמר, אמר הקב"ה לישראל, אתם בכיתם ואמרתם לפני, יתומים היינו ואין אב, חייכם, אף הגואל שאני עתיד להעמיד מכם במדי לא יהיה לו אב ואם, הדא היא דכתיב באסתר כי אין לה אב ואם [שם].
<h3>פסוק ד</h3>
<b>מימינו בכסף שתינו.</b> פעם אחת עלו המציקים ונטלו פתן ויינן ושמנן ומימיהן וחזרו ומכרו אותם להם, אמרו, אוי לנו שנתקיים בנו הפסוק הזה מימינו בכסף שתינו עצינו במחיר יבאו<sup style="color: gray;">ח)</sup> [שם].
<h3>פסוק ה</h3>
<b>על צוארנו נרדפנו.</b> אנדרינוס גזר, כל יהודי דמשתכח שערא על צואריה יהרג, הדא הוא דכתיב על צוארנו נרדפנו<sup style="color: gray;">ט)</sup> [מ"ר].
<b>על צוארנו נרדפנו.</b> דבר אחר על צוארנו נרדפנו – על שבגדנו בצוארנו [בבית מקדשנו] נרדפנו<sup style="color: gray;">י)</sup> [שם].
<b>יגענו ולא הונח לנו.</b> אמר ליה נבוכדנצר לנבוזראדן, אלהיהם של אלו מקבל בעלי תשובה הוא, לפיכך לכשתכבוש אותם לא תניח להם לעמוד ולהתפלל, וכשכבש אותם והיה אחד מהם עומד היה מחתך אותו אברים אברים<sup style="color: gray;">יא)</sup> והיו הולכין בעל כרחיהון שלא בטובתהון, הדא הוא דכתיב יגענו ולא הונח לנו<sup style="color: gray;">יב)</sup> [שם].
<h3>פסוק ו</h3>
<b>מצרים נתנו יד וגו'.</b> מה היו עשרת השבטים עושין, היו משלחין שמן למצרים ומביאים תבואה ומשלחים לאשור שאם יבאו שונאים יהיו כדי לסייען [הדא הוא דכתיב מצרים נתנו יד אשור לשבוע לחם], וכתיב (הושע י״ב:ב׳) וברית עם אשור יכרתו ושמן למצרים יובל<sup style="color: gray;">יג)</sup> [שם].
<h3>פסוק ז</h3>
<b>אבתינו חטאו וגו'.</b> אבותינו חטאו ואינם ואנחנו עונותיהם סבלנו, אמר להם הקב"ה [לא כן, אלא אתון] בדדכון קיימין<sup style="color: gray;">יד)</sup>, דבר אחר אמרו, אנן בדידן קיימין [שם].
<h3>פסוק ח</h3>
<b>עבדים משלו וגו'.</b> עבדים משלו בנו אלו מצרים<sup style="color: gray;">טז)</sup>, פורק אין מידם – לולא משה<sup style="color: gray;">יז)</sup>, דבר אחר עבדים משלו בנו זה אדום<sup style="color: gray;">יח)</sup> פורק אין מידם – לולא הקב"ה<sup style="color: gray;">יט)</sup> [מ"ר].
<h3>פסוק ט</h3>
<b>בנפשנו נביא לחמנו.</b> א"ר שמעון בן גמליאל, אם הראשונים על ידי שהריחו מקצת צרות של גליות קצרה רוחן, שנאמר (פ׳ חקת) ותקצר נפש העם בדרך, דניאל אמר (ז) אתכרית רוחי אנה, ישעיה אמר (כא) על כן מלאו מתני חלחלה, ירמיה אמר בנפשנו נביא לחמנו – אנו שנתונים בגלות על אחת כמה וכמה<sup style="color: gray;">כ)</sup> [שם].
<h3>פסוק י</h3>
<b>עורנו כתנור נכמרו.</b> מהו כתנור, פליגי תרי אמוראי, חד אמר [כתמרים שרופות], וחד אמר כתנור שלא הוסק כל צרכו<sup style="color: gray;">כא)</sup> [שם].
<h3>פסוק יא</h3>
<b>נשים בציון וגו'.</b> אמר להו נבוזראדן לחיילותיו, אלהיהן של אלו שונא זימה הוא, לפיכך הזהרו שלא תגעו באשת איש, כיון ששמעו הפנויות כך, היו אומרות לגברים, נאכל משלנו ונלבש משלנו ובלבד שיקרא שמך עלינו, הדא הוא דכתיב (ישעיהו ד׳:א׳) והחזיקו שבע נשים באיש אחד וגו׳, לבד משלש נשים שנתעצלו ולא עשו כן, ונתענו, לכך נאמר נשים בציון ענו בתולת בערי יהודה [בתולת כתיב]<sup style="color: gray;">כב)</sup> [שם].
<h3>פסוק יב</h3>
<b>שרים בידם נתלו וגו׳.</b> כשנכנסו לעיר אפטרופסי המלך היו נוטלין טובי העיר ותולין אותן, והיו זקני העיר מבקשין עליהם ולא נענו, לכך נאמר שרים בידם נתלו פני זקנים לא נהדרו<sup style="color: gray;">כג)</sup> [שם].
<h3>פסוק יג</h3>
<b>בחורים טחון נשאו.</b> אתה מוצא שלא היו רחיים בבבל<sup style="color: gray;">כד)</sup>, וכשעלה נבוכדנצר הטעינן רחיים והורידן, היא הוא דכתיב (ישעיהו מ״ג:י״ד) למענכם שלחתי בבלה והורדתי בריחים כלם – ברחים כתיב<sup style="color: gray;">כה)</sup> [שם].
<b>בחורים טחון נשאו.</b> דבר אחר בחורים טחון נשאו, לשון נקיה הוא, וכמש"נ (שופטים ט״ז:כ״א) ויהי טוחן בבית האסורים<sup style="color: gray;">כו)</sup> [שם].
<b>ונערים בעץ כשלו.</b> אר׳׳י בן לוי, שלש מאות תינוקות נמצאו חרוזים בשוכה אחת<sup style="color: gray;">כז)</sup> [שם].
<h3>פסוק יד</h3>
<b>זקנים משער שבתו וגו'.</b> משבטלה סנהדרין בטל השיר מבית המשתאות<sup style="color: gray;">כח)</sup>, דאמר קרא זקנים משער שבתו – בחורים מנגינתם<sup style="color: gray;">כט)</sup>, ומשבטלו אלו ואלו – שבת משוש לבנו נהפך לאבל מחולנו [ירושלמי סוטה פ"ט הי"ב].
<h3>פסוק טז</h3>
<b>נפלה עטרת ראשנו.</b> בפולמוס של אספסינוס גזרו על עטרות חתנים, דכתיב נפלה עטרת ראשנו – זו עטרת חתנים<sup style="color: gray;">ל)</sup> [שם שם הט"ו].
<b>נפלה עטרת ראשנו.</b> רבי ירמיה דשבשא נטל עטרת זית וקשרה בראשו, שמע שמואל ואמר, ניחא ליה דתרום רישיה ולא ליעבד כן<sup style="color: gray;">לא)</sup>, הואי כשגגה שיצאה מלפני השליט וכן הוי ליה<sup style="color: gray;">לב)</sup>, לכך נאמר נפלה עטרת ראשנו אוי נא לנו כי חטאנו<sup style="color: gray;">לג)</sup> [מ"ר].
<h3>פסוק יז</h3>
<b>על זה וגו׳.</b> אתה מוצא שבדבר שחטאו ישראל בו לקו, חטאו בזה, כי זה משה האיש ולא ידענו מה היה לו, ולקו בזה, דכתיב על זה היה דוה לבנו<sup style="color: gray;">לד)</sup> [מ"ר פרשה א' פסוק כ"ב].
<b>היה דוה לבנו.</b> רבי חנינא פתח למגילת איכה, מבליגיתי עלי יגון עלי לבי דוי (ירמיהו ח׳:י״ח), מהו מבליגיתי – מבלי הגיתי בתורה לקיים מצות ומעשים טובים עשיתי ביתי גיתי<sup style="color: gray;">לה)</sup>, ואע"פ כן – עלי לבי דוי, על ביהמ"ק שחרב, הדא הוא דכתיב על זה היה דוה לבנו וגו׳<sup style="color: gray;">לו)</sup> [פתיחתא למ"ר איכה סי׳ ל"ב].
<b>דוה לבנו.</b> רבי אלעזר בני של ר׳ יוסי הגלילי אומר, האשה הזאת על ידי שפרשה מביתה ב׳ או ג׳ ימים<sup style="color: gray;">לז)</sup> קורא אותה התורה דוה, והדוה בנדתה (פ׳ מצורע), אנו שפרשנו מבית חיינו ומבית מקדשינו כמה ימים וכמה שנים על אחת כמה וכמה שנקרא דוין, לכך נאמר על זה היה דוה לבנו [מ"ר].
<h3>פסוק יט</h3>
<b>לעולם תשב כסאך וגו׳.</b> וכי יש ישיבה בלא כסא ומלך בלא מטרוניתא [אלא כשם שישיבתך לעולם כך כסאך לעולם]<sup style="color: gray;">לח)</sup> [שם].
<h3>פסוק כ</h3>
<b>תשכחנו תעזבנו.</b> וכנגד זה הושב ע"י ישעיהו (מ"ט) גם אלה תשכחנה [ולא יקרא לך עוד עזובה] [שם].
<h3>פסוק כא</h3>
<b>השיבנו וגו׳.</b> אמרה כנסת ישראל לפגי הקב"ה, רבש"ע, בידך היא, השיבנו, אמר להם, הקב"ה בידכם היא, שנאמר (מלאכי ג׳:ז׳) שובו אלי ואשובה אליכם נאום ה׳, אמרה לפניו, רבש"ע, בידך היא, שנאמר (תהלים פ"ד) שובנו אלהי ישענו, לכך נאמר השיבנו ה׳ אליך ונשובה<sup style="color: gray;">מ)</sup> [שם].
<b>חדש ימינו כקדם.</b> מהו כקדם – כאדם הראשון דכתיב ביה וישכן מקדם לגן עדן<sup style="color: gray;">מא)</sup>. דבר אחר כקדם – כמו שנאמר כימי עולם וכשנים קדמוניות, כשנות שלמה<sup style="color: gray;">מב)</sup>. רבי אומר כשנות הבל שלא היתה עדיין ע"ז בעולם<sup style="color: gray;">מג)</sup> [שם].
<h3>פסוק כב</h3>
<b>כי אם מאס וגו'.</b> כי אם מאס מאסתנו קצפת עלינו, א״ר שמעון בן לקיש, אם מאיסה היא אין תקוה, ואם קצף הוא יש תקוה, שכל מי שכועס סופו להתרצות<sup style="color: gray;">מד)</sup> [שם].
<b>כי אם מאס וגו'.</b> מצינו לנביאים הראשונים שהיו חותמין את דבריהם בדברי נחמות, והכתיב כי אם מאס מאסתנו וגו' – השיבנו – תחת כי מאוס מאסתנו [ירושלמי ברכות פ"ה ה"א].

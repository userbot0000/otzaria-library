דעת הרמב"ן והרשב"ם שמ"ש ויקרא אל משה מוסב עמ"ש בפ' פקודי ולא יכול משה לבא אל א"מ וקראו שיכנס, וכ"מ במדרש תנחומא ורבה כאן וכן במד' רבה (בא פי"ט ונשא פמ"ו) ובת' יב"ע שמשה למד ק"ו מדבור הר סיני שלא דבר עמו עד שקראו וכו', וכ"ד התד"א הובא בילקוט, ולא כן שטת הספרא, שלדעתו בין קריאה דסיני בין קריאה דפה היה רק הזמנה, כי לא יצא הקול חוץ לא"מ וכבר היה אז בפנים, וכן אומר בברייתא די"ג מדות שבעת בא משה לא"מ כבר נסתלק הענן והיה בא מאליו, ובזה תבין מ"ש ביומא (דף ד') אר"א ויקרא אל משה, משה וכל ישראל שומעים ולא בא הכתוב אלא לחלק כבוד למשה, מיתבי' קול לו קול אליו, משה שמע וכל ישראל לא שמעו, ל"ק הא בסיני הא בא"מ, ואיבע"א ל"ק הא בקריאה הא בדבור, מבואר שדעת איבע"א כדעת המד' שהקריאה שמעו ישראל גם בא"מ כי יצא הקול חוץ לא"מ, ודעת התי' הוא כדעת הספרא שגם קול הקריאה לא שמעו כי לא יצא הקול חוץ לאהל, ומ"ש שכל ישראל שמעו היה בסיני:
מפני שבדבור הר סיני נז' קריאה שלשה פעמים. (יתרו יט ג', שם כף, סוף משפטים). לכן נבוכו המפרשים, הראב"ד בחר לו מ"ש בסוף משפטים ויקרא אל משה ביום השביעי מתוך הענן ויבא משה בתוך הענן ויעל אל ההר. אולם מבואר שזה היה קריאה והרשאה לבא אל הענן כמ"ש ויבא משה בתוך הענן, ולכן לא נז' שם דבור כלל, ומ"ש אל משה, הוא מפני שהיה קרוב אל המקום, ועוד יש ע"ז דרוש ברבה תבא (פר' ז'). וזה תלוי בפלוגתא שביומא (דף ד'), דלריה"ג ויכסהו הענן למשה (והיה מעשה זו אחר עשרת הדברות) ממילא מ"ש ויקרא אל משה מתוך הענן היה קריאת חבה והזמנה, ומ"ש ויבא בתוך הענן פי' שבא כבר לפני ששת הימים. ולר"ע שמפרש ויכסהו הענן להר (והיה קודם עשרת הדברות) היה קריאה לבא, (וז"ש ביומא שם ר"ע אומר וכו' משה וכל ישראל עומדים ולא בא הכתוב אלא לחלק כבוד למשה, ר"ע בא לתרץ לשטתו שהיה קריאה לבא הלא היה צ"ל ויקרא למשה בלמ"ד, לא אל משה, ומשיב שהיה לחלק כבוד שקריאה של כבוד בא במלת אל). והק"א בחר לו הכתוב ביתרו כ"ף ואינו נכון כי שם כתוב ויקרא למשה בלמד, שהיא קריאה לבא, כמש"ש ויעל משה, והנבון מ"ש שהיא בפי' ר' הלל. וכ"ה במכלתא (יתרו פ' לב) ויקרא אליו ה' מלמד שהקריאה קדמה לדבור:
מפרשי הספרא הרבו להקשות על מאמר זה ולפלפל עפ"י דרכם. והוא (א) יכתב באהל מועד לבד ונילוף אינך מיניה, (והק"א השיב שאז היינו מפרשים שהוא קריאה לבא, ולא הועיל, שא"כ גם עתה שכתוב סנה והר סיני נפרש כן, כי מסנה והר סיני א"א ללמד שהיה באש, והרא"ם השיב שא"א ללמוד מא"מ כי שכן עליו הענן, וע"ז יקשה לכתוב א"מ וחד מאינך): (ב) מ"ש יכול לא היה קריאה אלא לדבור זה, למה נאמר כן, הלא תחלה רצה ללמוד מסנה או מסיני לבד ולא אמר שהיה רק לדבור זה: (ג) איך רצה לילף מסנה וסיני שהיה רק אמירה לא דבור. אולם הלמודים האלה מיוסדים על יסודו של ר"א בנו של ריה"ג בל"ב מדות דאגדה (מדה ח'), מבנין אב כיצד, זה יסוד מלמד ע"מ שהוא לאחריו, מאימתי נקרא יסוד משיהיה הוא נאמר תחלה, א"ר חייא על כל דבור הי' הקב"ה קורא ומשה משיב הנני, בנין אב לכולם ויקרא אליו אלקים וכו' לפי שהוא בתחלה, לפ"ז הלימוד של בנין אב באגדה הוא רק מהדבר שנאמר בתחלה, לא מדבר שנאמר אחריו, ושפיר התחיל ללמוד מסנה שהיה תחלה לדברות שאחריו, ודחה שסבת הקריאה בסנה היה מפני שנדבר עמו בפעם הראשון, והשיב דבור הר סיני יוכיח. לפ"ז לא ק' לכתוב באהל מועד לבד, שאז לא ילמד ממנו דבר כיון שאינו הנאמר תחלה, וכן ל"ק שיכתב א"מ וסנה שאז לא יוכל ללמוד סיני שהיה קודם א"מ אחר שעקר הלמוד א"מ שנאמר אח"כ, וכן שפיר אמר יכול לא היה קריאה אלא לדבור זה, כי מא"מ א"א לילף בנין אב כיון שאינו תחלה וצריך קרא. וכן יכול לדחות באמת מה לסנה וסיני שהיו אמירות, רק שאז הי' קשה עמ"ש אח"כ יכול לא הי' קריאה אלא לדברות מנין אף לאמירות, שע"ז א"צ קרא שנלמד מסנה וסיני, לכן דחה שגם אמירות א"א ללמוד מסנה וסיני שהי' באש. ומ"ש מנין לכל הדברות שבתורה בנוי עמ"ש (לקמן פ"ב מ"ד) בשלשה מקומות נאמר דבור למשה, בארץ מצרים, בסיני, באהל מועד, לפ"ז אחר שלמד שבכל דברות א"מ קדמה קריאה, כן יליף לקריאה הנאמר בסנה במצרים, וקריאה דסיני, והוא להורות על כל דברות דארץ מצרים וסיני, שלא הי' רק לדבור הפרטי בלבד:
הרא"ם והק"א ויתר מפ' נלחצו בזה והאריכו ללא צורך, וכן תראה מבואר בל"ב מדות דר"א בן ריה"ג מדה ח' כמ"ש, וראיתי במד' (סוף נשא) ששם הועתק כל פרשה הזאת מספרא, גריס, שאין ת"ל ויאמר אלא ויען הנני, ובהגהות הראב"ד הגי' כן בהתו"כ, ואין זה נכון, שלא מצאנו ויען הנני בכל התנ"ך, והוא זר למבין גדר המענה וחקיה. ואיזה תלמיד הגיה כן במד', לתקן הבנת הספרא ללא הועיל. ושוב ראיתי בשו"ת הרדב"ז ח' ג' ס' תתט"ו נשאל על זה ופי' כמ"ש:
במ"ש סרה קושי' הרא"ם והמפ' על רש"י שפי' קריאה לשון חבה, והלא לפי הספרא רק הכפל מורה חבה, ולמ"ש הקריאה מורה חבה והכפל מורה זירוז:
והגם שבתוספתא (סוף פ"א דברכות) אומר כן על אברהם אברהם ואינך, הן קודם שדבר עמם וכו', שם לא נחית על ההבדל ביניהם מצד הפסיק, ויסבור כתי' הא' במד' שמות (ס"ב) שנתן טעם אחר על שבמשה אין בו פסיק טעמא:
הק"א פסקא כ' וז"ל לא הוצרך לבאר הי"ג פעמים שנאמרו בתורה הדברות למשה ולאהרן כי מבוארים הם ונתנו בהם סימן, מופת, חפניכם, החדש, ויצום, החיה, ארץ אחוזתכם, זב, איש על דגלו, נשא את ראש בני קהת, אל תכריתו, עד מתי, הבדלו, פרה. עכ"ד, והנה ג' מהם שהם מופת, חפניכם, החדש, כתוב ויאמר אל משה ואהרן. ולו שם בשלשה ועד השלשה לא בא כי ששה המה. ועשרה דכתיב וידבר, הם באמת עשתי עשר. עוד כתב שם אח"כ ואם יקשה עליך שהרי מצאנו דבור מיוחד לאהרן (בפ' קרח) וכן אמירה אחת לאהרן (שם) וכו'. ושכח כי הם שתי דברות ושלש אמירות כמ"ש מנמוקי בעלי המסורה, והראב"ד (כפי שהביא הק"א משנה ד' בשמו) דסבר שהם ט"ז דברות ואמירות, וריב"ב לא חשיב ג' דברות ואמירות שקודם החדש הזה לכם נשארו י"ג, וריה"ג חשיב גם הג' דקודם החודש עי"ש. וגם זה אינו כפתור ופרח, כי בארנו שהם י"ז או י"ח, ועוד שגם ריב"ב מונה בין המעוטים מיעוט של ויהי ביום דבר ה' אל משה בא"מ. וראיתי להחכם רוו"ה במודע לבינה אחרי שהשיג על הק"א חתר להמציא חלוקים שונים למצוא המנין. וחלק בין פרשה לפרשה בדוחקים עצומים לבלי הועיל. וכן מה שכתב בעל ק"א על דברי הראב"ד שלא מנה רק המצות מלבד שסותר דברי עצמו שלא חשב תחלה רק י"ג דברות ואמירות, סותר האמת, כי הדבור, עד מתי (במדבר י"ד כ"ז) הבדלו (שם ט"ז כ') וכן האמירה יען לא האמנתם (שם כ' י"ב) בהר ההר (שם כ' כ"ג) אין בו מצוה. סוף דבר, הוחלתי כי לא ידברו העתיקו מהם מלין לכן חלקי אמרה נפשי, והמעיין יבחר. אולם מ"ש במכלתא ריש בא על ויאמר ה' אל משה ואל אהרן למשה הי' הדבור ולא לאהרן וכו' ומפני מה לא היה מדבר עמו מפני כבודו של משה וכ' נמצא ממעט אהרן מכל הדברות חוץ מג' מקומות מפני שאפשר, היא דעת אחרת. שגם בכ"מ שנאמר ויאמר ה' אל משה ואל אהרן אל משה לבד דבר וזה מטעם. מפני כבודו של משה. פי' שהגם שאמירה יצויר באהרן, לא יצויר שישוה עם משה באמירה משותפת, וס"ל שגם לשון אמירה שבא אצל משה היתה מעולה מאמירה אל נביאים אחרים ולא נשתתף עמו אחר חוץ מג' מקומות והם תלתא ויאמר ה' אל אהרן לבד, מפני שאפשר אחר שאהרן היה נביא אפשר שתבא אליו אמירה, וכמ"ש בפרושי:
ודבר שפתים אך למחסור, להעתיר דברים כמו שהעתירו הרא"ם ובעל ק"א ומפרשי רש"י פלפולים שונים עשרת מונים, אשר כפי דרך פירושם כולם נכונים, אולם בדרך המלך אשר אלך, הסירותי העקוב, והמפלפל יפלפל אל צרור נקוב, כי חשפתי פי' הספרא גליתי מסתוריו, ויחדש כנשר נעוריו. גם בדבר הי"ג מעוטים קיימתי גרסת התו"כ כפי שהיתה, אשר הלכו בה המפרשים נבוכים, רק מועט, את כל אשר אצוה אותך, מחקתי, כי נכלל במ"ש למעלה ונועדתי לך ודברתי אתך, שסופו את כל אשר אצוה אותך, ואינו מיעוט כפול, והגהתי תמורתו כאשר דבר ביד משה לו עפ"י הספרי (פ' קרח), וכל מאמר זה מובא במד' נשא וספרי שם בנסחאות שונות עיי"ש. ועל סדר המעוטים אל תתפלא, כי אחרי הביא פסוק ובבא משה, שבו סיים קול לו קול אליו, הביא מעוטי היעידה סמוכים זל"ז, ואח"כ מעוטי הציווי, ומן מעוט ט' והלאה סמך המעוטים שנזכרו בדבורים עצמם, כמ"ש בפרושי:
במ"ש ואין הנשים סומכות, הקשו התוס' חגיגה (ט"ז. ד"ה דבר) מדוע לא מעטם משחיטה, ותרוצם מגומגם כמו שהעיר בט"א שם וכתב שהוא מאיזה תלמיד טועה. וגוף הקושיא מסולקת במ"ש בספרא (פרק ה' משנה ד') מ"מ אני מביאם להפשט ונתוח, שכשרים בכל אדם ומוציא אני הסמיכה שאין הסמיכה אלא בבעלים, וה"ה מטעם זה אינו מוציא מן השחיטה שכשרה בכל אדם ואינה מצוה מיוחדת על הבעלים עד שימעטם, וחוץ מזה יש ריבוי בספרא (צו פרשה ד' מ"ג) לרבות נשים וגרים ועבדים לשחיטה עיי"ש. ובטעם שלת"ק אין הנשים סומכות פרש"י (עירובין צו ר"ה ל"ג) משום בל תוסיף, ותוס' פי' משום דמחזי כעביד עבודה בקדשים, ובחדושי דברתי בזה ואב"מ, ובמ"ש היה לנו עגל וכ' וסמכו עליו, אומר בחגיגה (שם) דאמר להו אקפי ידייכו, א"ה לא מפני שהסמיכה בנשים ת"ל דאינה סמיכה כלל, א"ר אמי חדא ועוד קאמר, חדא דליתא לסמיכה כלל, ועוד כדי לעשות נחת רוח לנשים. והכי פי' הספרא לר' אמי, לא (עשו זה) מפני שהסמיכה בנשים, (שאז היו סומכים בכל כחם כדין), אלא מפני נחת רוח של נשים (וממילא אמרינן להו אקפי ידייכו). וכ"פ התוס' חולין (דף פ"ה ד"ה נשים) סומכות באקפויי ידייהו. ולא כדמשמע מרש"י שם. ומה שהק' התוס' קדושין (דף ל"ו) ל"ל קרא למעט נשים מסמיכה הא מ"ע שהז"ג הוא, כבר ישבתי בחבורי ארצות החיים (סימן י"ג) ע"ד הפלפול עי"ש. ועפ"י דרכי בחבור הנוכחי לק"מ, ששם ב"י לא בא מיותר פה לנשים, כי צריך למעט עכו"ם, רק שע"י שהוא מ"ע שהז"ג אנו שוללים ואומרים שבני ישראל דוקא, ואל"כ הייתי מרבה אותם מן ואמרת אליהם, אחר שמרבה פה גרים עפ"י הכללים שיתבאר בפ' זבין (מצורע סי' קי"ט) וכמ"ש בספרי (שלח פ' קטו) הכל חייבים בציצית גרים נשים (ר"ל שהגם דכתיב בני ישראל מרבינן אותם מן ואמרת אליהם), ר"ש פוטר הנשים מן הציצית מפני שהוא מ"ע שהז"ג, ולכן מפרשינן בני ישראל דוקא, והבן כי קצרתי:
כבר העירותי למעלה. כי מיסוד חכמינו ז"ל. שכל מקום שמלה אחת (השייכה לבאר שם או פעל אחד) נסתרסה ממקומה הראוי והועתקה אל סוף המאמר. ידרשוהו תמיד כאלו הוא נשוא המאמר בכלל עי"ש: והנה אראך פה איך שמרו הכלל הזה והדרוש הזה תמיד במקום שנעתקה ממקומה מלה הבאה לבאר השם שהוא נושא המאמר. הנה סדר הלשון. כי במשפט מסודר שיבא הנושא לפני הנשוא. כן כל מלות היחוס או תוארי הנושא יבואו תיכף אחר הנושא לפני הנשוא. כמו איש איש מבית ישראל אשר ישחט שור או כשב (לקמן יז ג'), איש מזרעך לדורותם אשר יהיה בו מום (כא יז), איש איש מבית ישראל (שם ח י"ד יג: ועוד כף ב: ועד כב יח), איש איש מזרע אהרן, כל זכר בכהנים. שבכל אלה אם תועתק המלה ממקומה ישתנה המכוון. למשל אם יכתוב כל זכר יאכל אותה בכהנים ידמה שר"ל שהאכילה תהיה בכהנים. וכן ידרשוהו באמת בכ"מ שנסתרס ממקומו: כמו שדרשו פה. אדם כי יקריב (יהיה) מכם. ולא מחליף דתו. וכן במ"ש (ד כז) ואם נפש אחת תחטא בשגגה מעם הארץ. שהסדר הראוי ואם נפש אחת מעם הארץ תחטא. דרשו (בספרא דבורא דחובה פרשה ז' מ"ז ובחולין ה' הוריות ב' י"א שבת ס"ט:) מעם הארץ פרט למומר. ופי' נפש כי תחטא (תהיה) מעם הארץ. ובמ"ש (צו ו' ט"ו) דכהן המשיח תחתיו מבניו יעשה אותה שהסדר הראוי והכהן מבניו המשיח תחתיו, דריש בספרא (צו פרק ה' מ"ג מנחות נ"א:) מנין לכ"ג שמת ולא מינו אחר תחתיו שתהי' מנחתו קרבה משל יורשים ת"ל מבניו יעשה אותה. ומלת מבניו שייך אל נשוא המאמר וכמש"ש. ובמ"ש (תצוה ב"ט) שבעת ימים ילבשם הכהן תחתיו מבניו. שראוי לאמר הכהן מבניו. דריש בספרא (צו שם משנה ב') מלמד שבנו קודם לכהונה, ודרש הכהן תחתיו יהיה מבניו. ובמ"ש המקריב את דם השלמים ואת החלב מבני אהרן. דריש (בספרא צו פט"ז מ"ט חולין קל"ג) כל מי שאינו מודה בעבודה א"ל חלק בכהונה, ר"ל המקריב וכו' (יהיה) מבני אהרן מודה בעבודה כמוהם. ובמ"ש וכל נפש אשר תאכל נבלה וטרפה באזרח ובגר. שראוי לאמר וכל נפש באזרח ובגר אשר תאכל. דרש בספרא (אחרי פרק י"ב מי"א) את שאסורו שוה באזרח וגר יצא מליקה. שפי' באזרח ובגר תואר לנבלה וטרפה הסמוך לי': וכן במ"ש כל איש אשר בו מום מזרע אהרן. דרש בבכורות (דף מ"ג) מום ששוה בזרעו של אהרן. ור"ל מום שהוא בזרע אהרן. ועיין באילת השחר פרק כ"א בארך:
רש"י ז"ל פי' שם הוי אומר זה טלה תמיד של שחר. ובאמת כדבריו איתא בירושלמי (סוף פ"ב דיומא) וז"ל (אחר שהביא ברייתא דפה) והלא בבן בקר הכתוב מדבר, מה ת"ל בתמיד (של שחר) הכתוב מדבר, שמעון בר בא ר' יוחנן בשם ר' ינאי נאמר כאן עריכה ונאמר להלן וערך (הכהן אותם) מה עריכה האמור להלן בתמיד (של שחר) הכתוב מדבר אף עריכה האמור כאן בתמיד (של שחר) הכתוב מדבר. אולם לדעתי א"א לאמר כן כלל, דהא מבואר שמרבה מפה שני גזירין לתמיד של בין הערבים ולא יפלוג הירו' ע"ז. ורציתי להגיה בתמיד הכתוב מדבר. וכן אח"כ יש לגרוס נאמר כאן עריכה ונאמר להלן עריבה מה עריכה האמור כאן בתמיד הכתוב מדבר. והכי פי' שע"מ שמק' והלא בבן בקר הכתוב מדבר. משיב מה ת"ל בתמיד הכתוב מדבר, ר"ל אא"ל דקאי רק על עולת בקר נדבה דא"כ מה ת"ל ומה נ"מ לדורות, הלא לדורות היה תמיד אש המערכה בתמידות, וע"כ שמדבר בתמיד (ר"ל של בין הערבים), וכיון במ"ש בגמ' איזה דבר דצריך אש ועצים וכ', ור' ינאי אמר נאמר כאן עריכה ר"ל וערכו את הנתחים ונאמר להלן עריכה ר"ל וערכו עצים על האש, כמו וערכו עצים מדבר בתמיד של בין הערבים. כן וערכו את הנתחים עקרו נאמר בשביל התמיד: אבל עוד אומר שם עולא ור' ישמעאל בשם ר' אלעזר א"צ ממשמע שנאמר וערכו (אין) אנו יודעים שהם שנים ואת דריש וערכו שנים בני אהרן שנים הכהנים שנים. ותני כן אין לך דבר שקודם לתמיד של שחר אלא קטורת בלבד. יכולים הם ג' להעלותו, ולמה איל קרב בי"א אלא כדי לעשות פומבי, רבנן דקסרין אמרו מ"מ פר קרב בכ"ד כדי לעשות פומבי לדבר ע"ש בבית אלקים נהלך ברגש ואת דריש וערכו שנים בני אהרן שנים הכהנים שנים מכאן לפרו של יחיד שיהיה קרב בששה: עפ"ז נראה שמ"ש בירושלמי תחלה שבתמיד של שחר הכתוב מדבר. דס"ל כפי' המפ' שפי' ונתנו ב"א אש, וכבר נתנו לצורך תמיד השחר, וכס"ד של הגמ' ביומא שהבאתי (בס' נא). אמנם עולא השיב באמת שכל דרוש זה הוא אסמכתא ואין לו יסוד בהכתוב, והכריח זה מכמה ראיות, (א) שגוף הדרוש וערכו שנים (כפי פשוטו שממה שבא הפעל בל"ר מורה שנים, ושם בני אהרן בל"ר מורה ג"כ שנים) הוא דרך אסמכתא, שא"א לספור הנושא והנשוא שכ"א מורה שני', וא"ת כן י"ל וערכו מורה כהנים רבים וז"ש ממשמע שנא' וערכו אנו יודעים (כצ"ל) שהן שנים ואת דרוש וערכו שנים ב"א שנים, ור"ל וזה אין מוכרח, כי לא מוכח רק שנים לא יותר, (ב) הק' והלא ותני אין לך דבר קודם תמיד של שחר ר"ל וא"כ פסוק זה שמדבר מעולת נדבה א"א שידבר קודם הקרבת התמיד רק אחריו ואיך מפרש וערכו על נתחי התמיד. (ג) הק' (שא"ת זה מן סברא שטעון ששה) יכולים הם ג' להעלותו. (ד) ולמה איל קרב בי"א שזה א"ל סמך מן הכתוב אלא כדי לעשות פומבי, וכן מ"מ פר קרב בכ"ד, הרי שהכל רמז ואסמכתא לבד. וז"ש הלא רבנן דקסרין אמרו שפר קרב בכ"ד כדי לעשות פומבי ואת דריש וערכו שנים ב"א שנים, ולפי דבריך הלא כתוב זה מדבר בעולת בקר נדבה א"כ נאמר שפרו של יחיד קרב בששה ואיך אמרו שפר קרב בכ"ד וע"כ הוא רק אסמכתא. ועיין במ"ל פט"ו מה' מעה"ק הי"ט שהוציא מן הירו' הלז שפרו של יחיד קרב בששה, ולמ"ש אמר זה דרך קושיא ודחיה:
הנה כינוי הרומז זה זאת מצאנום במקומות רבים שידמה שבאו למותר. למשל היום הזה אחל תת פחדך. היום הזה ה' אלהיך מצוך. שמלת הזה למותר, שמצאנוהו בלא מלת הזה. היום אתם יוצאים בחדש האביב. וכן מצאנו ביום הזה נקבעו כל מעינות תהום רבה (בראשית ז׳:י״א). ביום ההוא באו מדבר סיני (שמות י״ט:א׳), ביום ההוא כרת ה' את אברהם, והגדת לבנך ביום ההוא. ומה ההבדל בין הזה לההוא. וכן מצאנו הארץ הזאת. ולהעלותו מן הארץ ההוא. והי' בתת ה' לנו את הארץ. והמבואר כי שני מלות, הזה וההוא מובדלים, במה שכינוי ההוא מורה נרמז רחוק שאינו לפנינו, וכינוי הזה מורה נרמז קרוב. וכמו שפירש"י ז"ל עפ"י המד' בים הזה באו מדבר סיני (שמות יט א) הול"ל ביום ההוא מהו ביום הזה שיהיו ד"ת חדשים עליך כאלו היום נתנו. וכן פי' עמ"ש (דברים כו טז) היום הזה ה' אלהיך מצוך, בכל יום יהיו בעיניך כחדשים, ולכן בכ"מ שבא מלת זה על נרמז בלתי קרוב, דרשוהו חז"ל. ודרשו פעמים שהיה הענין למראה עינים, כמ"ש במנחות (דף כח) ומכלתא (פ' בא) ורבה (שם פט"ו ובהעלותך פט"ו) ג"ד נתקשה משה מנורה ר"ח ושרצים. וזה מעשה המנורה, החדש הזה, וזה לכם הטמא, ועמ"ש שמיני (סימן מב). ובספרי (ס' קלו) זאת הארץ אשר נשבעתי רע"א מלמד שהראהו הקב"ה וכו'. ובתוס' מנחות (דף כט) בשם מד' (והוא במד' רבה פי"ב) זה יתנו כמין מטבע של אש הראה לו. ובב"ר (פ"ו) לא ימוש ספר התורה הזה ספר משנה תורה היה סגנו מצאו עסוק בו וכו'. ובמד' רבה (פט"ו) כי זה משה האיש כזה אנו עושים לך. וברבה בשלח (פכ"ג) זה אלי באצבע הראו. ובהוריות (יא) כריתות (ה) ששמן שעשה משה קיים לעת"ל שנאמר שמן משחת קדש יהיה זה לי לדורותיכם. ובספרי (ס' ריט) ובסנהדרין (דף עח) בנינו זה סורר ולא סומים. ובספרי (פ' תצא) את האשה הזאת לקחתי מלמד שאינו אומר דבריו אלא בעמידתה, וכן תמצא עוד דרושים רבים בדרך הזה. אולם במקומות שלא יכלו לדרוש כן היה להם קבלה איזה מיעוט באופן שמלת זה מורה התיחדות זה ולא אחר. וזה או שימעטו הענין המבואר בפי' לאמר שענין זה נוהג רק בזה ולא בדבר אחר. והוא או בזמן שימעט זמן אחר, כמ"ש (ברכות י) על החדש הזה ראש חדשים זה ניסן ואין אחר ניסן. ובמכלתא על בעשור לחדש הזה. וכן בספרא אמור (פרשה יב מ"א) בחמשה עשר יום לחדש השביעי הזה זה טעון סוכה ואין חג המצות טעון סוכה. ושם (פי"א) לחדש הזה חג המצות ואין חג הסוכות טעון מצה. ובספרא בהר (פ"ב) בשנת היובל הזאת זו מוציאה עבדים ואין שמטה מוציאה עבדים. עוד (שם) ובספרי (ס' קיב) וזה דבר השמטה שמטה משמט כספים ואין יובל וכו'. וכן בב"ב (דף קך) על זה הדבר, רק בדור הזה. והן בספרא (לקמן פי"ח) על זאת משחת אהרן. או שבא למעט שענין הנז' פה לא שייך במקום אחר כמו שדריש פה למעט במה ממנחה. ולקמן (פרשה ג') זאת תורת החטאת שחטאת עוף א"צ כיבוס. ובספרא (פ' זבין פרשה א' מי"ג) על וזאת תהיה טומאתו בזובו. וכן בספרי (ס' נא) על זה קרבן נחשון. ובפ' שופטים על וזה יהיה משפט הכהנים. ובפ' תצא (ס' רסג) על כאשר יקום איש על רעהו כן הדבר הזה. ובערכין (דף נא:) על זה יהיה להם מגרשי הערים. שבכולם ממעט שדין הנאמר בענין זה לא שייך בדבר אחר. ולפעמים ימעט בענין שעומד בו, שרק דין זה שייך בו לא דין אחר. כמו שדריש בב"ק (דף לג) לרבנן כמשפט הזה יעשה לו שא"ח בארבעה דברים. ובהוריות (דף ט) זה קרבן אהרן זו באה חובה לו ולא אחרת באה חובה לו, ובסוטה (דף יח) זאת תורת הקנאות מלמד שאין האשה שותה ושונה. ובחולין (דף קלו) וזה יהיה משפט הכהנים למעט חולין מחזה ושוק. וכן בספרי (פסקא סב) ובחולין (דף כד) על זאת אשר ללוים, זאת פוסל בלוים ולא מומים פוסלים (ובתוס' שם כתבו שדרך למעט באותו ענין וכבר הראיתי למעלה שממעט גם בענין אחר), ולפעמים ימעט דבר שאינו כתוב בפי' רק שנלמד ע"י א' מדרכי הלמודים ויציין במלת זה זאת רק זאת שלמדנו פה לא אחרת, או שמה שלמדנו פה לא שייך רק בענין זה לא בדבר אחר. וכמ"ש ביומא (דף מ) היינו טעמא דר"י כתיב זאת, חוקה אזאת כתוב, זאת חוקה ולא בגדי לבן בחוץ. ושם (דף מב) מנין לרבות שחיטתה וקבלת דמה שאין כשרים אלא ביום ת"ל תורת, יכול שאני מרבה אף אסיפת אפרה ת"ל זאת. וכן דריש בכריתות (דף ט) על זאת תורת היולדת. ושם (דף כח יומא מא. וספרא מצורע פ"ד) על זאת תורת אשר בו נגע צרעת. ובספרא (צו פרשה ה' מ"ג) על זאת תורת זבח השלמים. ובפסחים (דף סא) על זאת חוקת הפסח. ולפעמים ימצא בכתוב שחושב שני דברים וידמה ע"י דרכי ההיקש את שניהם לענין אחד ובמלת זאת בא להודיע שבדבר אחד הם בלתי דומים. כמ"ש בספרא שמיני (פ"ב מ"ה) ובחולין (דף כז) זאת תורת הבהמה והעוף באיזה דבר שוותה בהמה ועוף מה בהמה בשחיטה אף עוף בשחיטה, אי מה בהמה ברוב שנים אף עוף ברוב שנים ת"ל זאת. ובספרא (סוף תזריע) זאת תורת נגע צרעת בגד הצמר וכ' מקיש בגד צו"פ לבית וכ' אי מה בית טעון צפרים וכ' ת"ל זאת. וכן בספרא מצורע (פרק ט משנה יוד ויא) עיי"ש. ולפעמים דרשו מלת זה זאת לגז"ש, כמ"ש (ברכות ט פסחים קך ומכלתא בא) נאמר כאן בלילה הזה וכו', ובסנהדרין (דף מה) כתיב החדש הזה וכתיב זה אלי וכו'. ובספרא (אחרי פ"ו ובספרי מטות נדרים עח ב"ב קך) גז"ש זה הדבר. או ידרשו דרך גימטריא, (כמ"ש הוריות דף יא כריתות ה) זה גי' י"ב לוגין. ובתוס' (ריש גיטין) זה ספר גי' י"ב שיטין שבגט. ובב"ר (פכ"ד) זה ספר י"ב שבטים כמנין זה. וכן בב"ר (פס"ג) על למה זה אנכי. ובמדבר רבה (פ"י) ושה"ש רבה (פסקא שוקיו) שחטתם בזה גי' י"ד אצבעות של סכין. ובב"ר פס"ט וזה שער השמים י"ח מיל שבהמ"ק ש"מ מכוון כנגד של מטה, וכהנה רבות, גם תמצא שפי' מלת הזה כאלו כתיב כזה. כמ"ש בפסחים (דף צו) על בחדש הזה, ובערכין (דף נא) על זה יהיה להם מגרשי הערים. וכל אלה הדרושים ודומיהם יש להם כן ובסיס בעומק הפשט. שבכל אלה המקומות בא כינוי זה למותר, כמו בתחלת הפרשה שרובי הפרשיות אין מתחילין במלת זה. ובאמצע שבא מלת הזה למותר או תחת מלת ההוא. ובאמת במקום שיפול מלה זו כפי חוקי הלשון אין מקום לדרוש. וכמ"ש ביומא (דף ג) עמ"ש בזאת יבא אהרן בזאת במ"ש בענינא דמלואים וכו', מק' והא קרא קמבעיא לי' לגופיה בפר בן בקר לחטאת ואיל לעולה, ומשנה א"כ היל"ל בזה או באלה. מהו בזאת ש"מ תרתי. ר"ל כי פה הוא מאמר מיחד ומגביל אל יבא בכל עת כי אם בזאת יבא. ובזה בא מלת בזאת כפי חוקי הלשון ואין צורך לדרוש, ומשיב שהדרוש הוא מן הזרות של מלת זאת, שהיל"ל בזה בלשון זכר, כי הפר הוא זכר, ואם מוסב על הפר והאיל היל"ל באלה, לא זאת שהיא כינוי לנקבה, ודורש שרומז נרמז נקביי שהיא ענינא דמלואים. וכן בכינוי זאת שבא בסוף הפרשה אמר בספרי נשא (פסקא כף על זאת תורת הקנאות ופסקא לח על זאת תורת הנזיר) לדורות מנין ת"ל זאת תורת דברי ר' יאשיה. ר' יונתן אומר כחותם הדברים. דעת ר' יונתן שבא כחותם את הענין והוא כפי דרך המליצה ולא ניתן להדרש, ודעת ר' יאשיה דאחר שהיה יכול לסיים הענין בלא זאת תורת. ניתן להדרש על לדורות. ובמ"ש כבר תמצא מעגלי חז"ל בזה בהלכותיהם, ויותר מזה תמצא שדרשו מלה זו במדרשים במקומות לא חקר ודעת לנפשך ינעם:
היה זה חק קבוע לרבותינו ז"ל. כי לא יבא מספר אחד בנפרד אם לא לאיזה צורך או להשמר ממקום טעות. כמו שכן דרשו תמיד על מספר שני הנלוה אל שם הרבים (כמ"ש ויקרא ס' שב"ת. אתרי ס' י"ז). והיה זה אצלם בכמה דרכים. אם שבא מספר אחד להשמר מטעות. וזה בכמה פנים. אם שהיינו טועים ע"י איזה לימוד או סברה שיהי' יותר מאחד. כמ"ש בספרא (לקמן פרשה א מ"ב) על ולוג אחד שמן שהיה בדין שיביא ג' לוגין. ושם (פרשה ד מ"ד) על ולקח כבש אחד אשם זו שאל ר"ע את ר"נ מת"ל אחד. ומשיב שהי' בדין שיביא שנים. ובספרי (שלת פסקא קיא) על פר אחד לעולה ועל ושעיר עזים אחד שהי' בדין וכו'. ולפעמים היה מקום הטעות מפני שהפרשה כתובה בתורה שני פעמים ובא להראות ששניהם הם ענין אחד. כמ"ש בספרא (אחרי פרשה ב מ"ב) ואיל אחד לעולה רבי א' איל א' הוא האמור כאן הוא האמור בחומש הפקודים. ובספרי פנחס (פסקא קמב) עמ"ש את הכבש אחד תעשה בבקר. להראות שהנז' בפ' פנחס ובפ' תצוה הם א' ולא נטעה שיביא ד' כבשים לתמיד. וכן מקום טעות אחר כמ"ש בספרא תזריע (פ"א מ"י) על אחד מבניו שא"צ שלשה. ובפ' אחרי (פ"ב מכ"ב) על גורל אחד לה' וגורל אחד. בל נטעה שיתן שניהם ע"ז ושניהם ע"ז. ושם (פ"ח מ"ט) על ג"פ שכתוב אחת בשנה להוציא פסח ועצרת ור"ה עיי"ש. ובספרי נשא (פסקא מז) על נשיא אחד ליום שלא נטעה שרשות לכ"א להקריב עם כ"א ביומו. ובספרא (אמור פי"ח מ"ב) על החלה האחת שילוש כ"א בפ"ע, ובפסחים (דף לז) מ"ט דר"י ואפו עשר נשים לחמכם בתנור אחד הנאפה בתנור אחד קרוי לחם. ושם (דף מז) שה אחת ולא מעשר. לכבש האחד איזהו כבש שנאמר בו אחד. ולפעמים יפרשו מלת אחד שבא ללמד שיהי' אחד שלם לא חצי, כי מספר אחד יוציא הריבוי ויוציא ג"כ הפחות מאחד. כמ"ש בספרא (צו פרשה ז מ"א) על והקריבו ממנו אחד מכל קרבן שלא יטול פרוס. וכן בספרי (נשא פסקא לו) על וחלת מצה אחת. ולפעמים יעשו ממלת אחד נשוא המאמר, כמ"ש (ספרי נשא פסקא מט פסחים יט חגיגה כג) על כף אחת הכלי מצרף מה שבתוכו לקדש ועושה אותו אחת. ולפעמים יבארוהו שבא להורות שיהיה אחד ומובחר במינו או שיהיה אחד אצל בעל הקרבן, כמ"ש בספרא אחרי (פרשה ב מ"ב) על ואיל אחד לראב"ש. ובספרי נשא (פסקא נו) על פר אחד איל אחד שבנשיאים שלא הי' בעדרו כמוהו. ובמגלה (דף כה) שאל ר"ע וכ' אם נאמר כבש למה נאמר אחד מיוחד שבעדרו. ועי' מ"ש לקמן (ס מ"ב) עמ"ש בספרא (פ"ב מ"ט) על וכבשה אחת. ולפעמים דרשו שיהי' כ"א נבדל מחברו כמ"ש (בספרי נשא פסקא לג ובנזיר דף מה) על וכבשה אחת תמימה. ולפעמים ידרשו בדרך אסמכתא כמ"ש בספרא אמור (פרשה ח מ"ז) על ביום אחד. ומקום שלא מצאו דרוש. אמרו שהשם הנמנה הוא שם המין ולזה צריך לומר אחד כמ"ש (בספרי פסקא קסא ובגמ' בכ"מ) על ועד אחד לא יענה בנפש זה בנה אב כ"מ שנאמר עד הרי כאן שנים עד שיפרש אחד. וצ"ע בשבת (דף צג) משמע דר"ט לית לי' דרשה זו של אחד:
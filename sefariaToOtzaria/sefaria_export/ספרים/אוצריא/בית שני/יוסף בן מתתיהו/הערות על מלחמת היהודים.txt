במקור: ״בדרך הסופיסטים״
ביונית: ״ברברים״ (המלה נמצאה גם בספרות התלמודית) והכונה לעמי המזרח מעבר לנהר פרת והיהודים השוכנים בקרבם.
יהודי ארם נהרים, בבל וחדיב (עיין הערה ב).
ביונית: גלטים. על־דבר המרד עיין למטה ספר ד, פרק ה, א.
הכונה, כנראה, למרד הבטבים (עין ספר ד, פרק ז, ד, ב).
כן נמצא בכל כתבי־היד, ויש מתקנים ״חילת־סוריה״.
במקור: בקופיץ.
לאמר: בפעם הראשונה.
כן הוא בתרגום הרומאי ובספר המכבים (אדסה); במקור ברֹב כה״י אקדסה. וכל הדבר טעות, כי על־יד חדשה לא נהרג יהודה המכבי, רק נצח את נקנור. ובכלל כל פרשת־המעשה היא משבשת כאן. לעמת זאת ב״קדמוניות״ היא מתאימה יותר לדברי ספר המכבים.
הוא אנטיוכוס השביעי (סידטס).
לחשבון היונים, ר״ל שנת נ״א תרי״ט—תר״ך, 142—141 לפני מנין או״ה.
נ״א דוֹק או דוך.
במקור: מחבר — ארגריזין, כמו שכותבים השמרונים.
במקור: אדוֹרה (ביחיד) ועין בדברי הימים ב, י״א, ט, ושם הֻזכרה גם מָרֵשָׁה (או מוֹרֵשה). שתי הערים האלה נכבשו על־ידי האדומים אחרי חרבן הבית הראשון.
כלומר, מצד ארץ יהודה מדרום.
המִספר אינו נכון. המעשה היה בשנת ג״א תרנ״ז (104 לפני מאו״ה), תכ״ד לעלית הגולה.
ככה נקראה מצודת אנטוניה במשנה.
האֵסי חשב, כי זהו מגדל־סטרטון על חוף־הים, שנבנה אחר־כך בידי הורדוס ונקרא בשם ״קיסריה״ (קיסרי).
כה הוא שמו על המטבעות והכתבות. ביונית: אוֹבֶדַס, הוא מלך הערבים הנבטיים (בני נבטו, ויש מביאים את השם הזה בקשר עם נביות), המושלים בעבר הירדן ובארץ אדום העתיקה. ראש מבצריהם היה ״הסלע״ (סלע־ערב, לפנים סלע־אדום, ביונית: פֶּטִרָה), וממשלתם הגיעה עד דמשק.
אֵיקַיְרוֹס בר־מזל, מי שהשעה משחקת לו; אַקַּיְרוֹס — רע־מזל. כנראה נקרא המלך הזה (מושל סוריה בימי אלכסנדרוס ינאי) בכנוי הדאשון בפי אוהביו, ובשני בפי שונאיו, אשר סרסו את שם הכבוד שלו בכונה.
ככה נקראו כאן הפיסידים והקיליקים, אשר טעמו מעט מן התרבות היונית ההלניסטית.
בקדמוניות (ספר י״ג, י״ד, ב) נקראה בי־תאומי או בית־אומי.
ביונית: אָרֵטַס, אולם צורת השם הערבית מבֹארה מתוך המטבעות והכתבות שלו.
סיליקיה בארץ הגולן (עיין להלן ספר ד, א, א).
בקדמוניות נקראה גם סַלוֹמֵי (שלומי, שלומית) ובספרות התלמודית שלמינון או שלמציון (שלום־ציון) ויש עוד גרסאות.
מלך היטורים (הערבים המושלים בלבנון, בעקר בארץ כלקיס).
פרק ג, י״ג.
הקיסר אוגוסטוס, הראשון במלכי רומא, וידידו וחתנו ופסניוס אגריפה (Agrippa).
מלך ארמניה, עיין בפרק הקודם, ג.
סקִתּוֹפּוֹליס,
ביונית קוֹרֶאַי, ושמה הערבי עתה קַרָוָא (האלף במקום היוד הערבית, שאינה נשמעת).
מתרידתס, מלך פונטוס, איש־ריב לרומאים.
כדברי רבן שמעון בן גמליאל: ״הצרי אינו אלא שרף הנוטף מעצי הקטף״.
סולה הוא הדיקטטור הידוע ברומא.
שמו היה אבשלום (קדמוניות י״ד, ה, ד).
ביונית: הִפוס.
סקִתופּוֹליס.
פֶּלָּה.
ביונית: ימניה.
ביונית: אזוטוס.
קיסריה. שמה בתלמוד בבלי קיסרי ובתלמוד ירושלמי קיסרין.
ביונית: מכירוס.
שתי הערים בין יפו ובין מגדל סטרטון. אפולוניה עתה — ארצוף.
אני משתמש בצורה הרהוטה: על־פי התלמוד הבבלי. בירושלמי: צפורין. ויש גם גרסה צפורים. ביונית: ספפוריס.
במקור: ״אריסטוקרטיה״ (שלטון טובי העם).
הכונה לתלמי האחד־עשר (אַוְלֶטָס) מלך מצרים, אשר גֹרש על־ידי העם והרומאים מלאו את ידי גביניוס להשיבו לכסאו.
סין הוא השם העברי של פלוסיון (Pelusium), העיר הסוככת על המצר המחבר את מצרים אל סוריה (עכשו מֵצר סואז).
ביונית: איטבוריון.
עיר בגליל, שנזכרה כמה פעמים בספר הזה. שמה ביונית: טרכאי, רב החוקרים חושבים, שהיא העיר הנקראת בספרות התלמודית מגדל־נוניה (או נוניא) או סתם מגדל, מגדלא (מחוקרי ישראל גראץ, — וגם קלין). ויש אומרים, כי היא בית־ירח או בית־אריח (ניבויאר).
ביונית פֶרוֹרַס.
אני משתמש בשם המקראי. ביונית סלומי.
הסנט. המעשה ידוע מדברי ימי רומא.
ביונית: קיסר. ואני משתמש בצורה הרומאית, כדי להבדיל בינו ובין ״קיסר״ במובן מושל.
מטלוס סציפיון, חותן פומפיוס, היה אז נציב בסוריה.
להציל את ציזר הנמצא במצור באלכסנדריה.
ביונית: ימבליכוס, אחד ממושלי הערבים, אשר התישבו בגבול סוריה.
מקום בקצה יאור מצרים (בארץ גשן העתיקה), שהתישב שם חוניו (עיין לעיל, פרק א) ונקרא על שמו, ורב יושביו היו יהודים.
או מף, מנפי (ממפיס).
ביונית: בריב טוב — תבונת האדם המכיר מעלותיו של חברו ומשתדל להיות כמוהו או להחכימו.
מרקוס יוליוס ציזר אוֹקטַוִּיָּנוס, קרובו של ציזר אשר נלקח לו לבן, מי שהיה אחרי־כן ל״ציזר״ (קיסר) ושליט־יחיד (אוטוקרטור, ברומית אימפרטור) ברומא ונקרא בתֹאר אוגוסטוס (הנאור, הנכבד, — ביונית: סבסטוס).
במקור: ״עשה פָמְבי לקבורת אביו״.
לַאוֹדִיקַיָּה. על חוף הים בדרום אנטיוכיה, שנמלטו שמה אוהבי ציזר.
במקור בהוצאת ניזה: אחדים.
בהוצאה ישנה: פֶלִיכְּס.
מלמד ומליץ רומאי ידוע ויועץ אנטוניוס.
״עשה לו אכסניה״ במקור.
דרך שפת הים היא ״דרך ארץ פלשתים״ וערי הכנענים הצידונים. — דרך היבשה היא דרך ההרים (הגליל, — עמק יזרעאל — שומרון שכם — בית־אל — ירושלים).
משערים, כי הוא בעמק השרון בקרבת אפולוניה (ארצוף).
קצה הצפון.
הברברים. יש לתרגם גם ״הפראים״.
גם אכזיב — ביונית אקדפה, בספרות התלמודית גם גזיב.
ניזה הציג את המלה בחצאי רבוע, כי מרים לא היתה בת הורקנוס. בקדמוניות י״ד, י״ג, ו׳ מבֹאר, כי היועצת היתה אלכסנדרה אם מרים, והיא בת הורקנוס.
ביונית הֵירוֹדֶיוֹן, כמו שגם שם הבונה הוא הירודס, אך כבר נתקבל השם ״הורדוס״.
כן בהוצאת ניזה. בהוצאה ישנה תְּרֵיסָה.
נ״א: כאשר התנפל הורקנוס לרגליו, נשך וכו׳.
כן הוא שמו על המטבעות (מלכו מלך נבטו), ביונית: מלכוס.
היא קצה גבול חילת־סוריה מצד נחל מצרים.
מלכת מצרים האחרונה מבית תלמי, אהובת אנטוניוס.
טרירה ביונית.
יוליוס ציזר, אשר לקח אותו לבן.
השופטים (קונסולים).
ברומית: קוֹהוֹרטות.
בצריח־העיר.
אצל ניזה: תּוֹלֶמַּיּוֹס, ובהוצאה הישנה: פְּטוֹלֶמַּיּוֹס.
במקור: הברבּרים.
בקדמוניות (י״ד, ט״ו, י״ב) מבֹאר, כי מחנה פפוס נמצא על־יד ישנה (איסני), ואולי הַינו הך.
דרך הכנענים (הפיניקים) — לאֹרך חוף הים (עיין למעלה, פרק י״ג, א).
נוסח אחר על־פי ההוצאה הישנה: ״החלשים נקהלו לפני היכל ה׳ וברכו ושבחו את הנאספים אל עמם בימים ההם, כי זכו לחסד האלהים״.
שם אשה, לגנאי על מֹרך לבו.
המלחמה המכריעה בין אנטוניוס ובין ציזר־אוקטבינוס.
יש חושבים, כי זו עיר דיון.
שמה היוני פילדלפיה (על שם תלמי השני פילאדלפוס).
ביונית אלתמוס, והשם הערבי כהלכתו לא נודע (ואולי ארתם).
ביונית הַרַקוֹמה, ונמצאה גם במשנה (כרכום, כרקום).
הדבר הזה אינו נכון. בקדמוניות ט״ז, י, ט מבֹאר, כי אוגוסטוס קיסר רצה לתת להורדוס את מלכות ערב, אך נחם על מחשבתו, בהודע לו דברי המריבות שבין הורדוס ובין בניו.
הנציב אשר הוקם בסוריה על־ידי אוקטוינוס.
הגלדיטורים של אנטוניוס, אשר נמצאו בעיר קיזיקוס ומהרו דרך ארץ סוריה לעזרתו.
מחזור של ארבע שנים, שבסופו קבע אוגוסטוס חג עם משחקים באקטיון, לזכר נצחונו על אנטוניוס. החג הראשון היה בשנת ג״א־תשל״ג, 28 לפני המנין הנהוג.
כנראה הוראת המלה הזאת הנמצאה גם בספרות התלמודית היא מנוס ביונית — רוץ, כמו השם הערבי שבזמננו אל־לג׳א. — כי שם היה מפלט לשודדים.
הוא הנמל הידוע של אתיני (אתונא בלשון התלמוד).
ביונית אורגיות, החבל הוא ארבע אמות — כל אחת רגל וחצי, ויש עוד חבל ארך יותר, די שמונה, ואף די עשר רגלים.
היצירה הידועה של פֵידִיאַס הפַּסָּל איש אתונא.
סמל העיר.
מעשי ידי הפַּסָּל הידוע פוליקלטס.
משחקי מתחרים במרוץ, במרוץ הסוסים, מתגוששים ועוד.
ג״א תשמ״ט—תשנ״ג, י״ב עד ח לפני המנין הנהוג.
כנראה בבית־המקדש.
מקומות לתרגילי המרוץ, ההתאבקות, הטלת חניתות וכדומה.
ביונית בִּבּלוֹס.
כאן: מדורות מרֻוחים לאספות.
סטואה ביונית. בעברית סטיו, אצטונית, אסתונית וגם אצטבא, מבואות־עמודים ארֻכִּים לטיול ולאספות.
פֶּרִיסְטִילוֹן. אולם־עמודים מרֻוָּח לאספות.
היכל אפולון בדלפי.
לוקיה (ליקיה) ומוּסיה (מיסיה) באסיה הקטנה.
במערב הפלופונסוס.
היא העיר הגדולה באֶליס, מקום המשחקים האולימפיים אחת לארבע שנים (בכל שנה חמישית).
ביונית קוּנֵיגָטֶס, היא המלה התלמודית: קניגי.
בהוצאת ניזה: יונתן. ואולי זאת טעות במקום ״יהודה״ — וזה היה כנראה שמו העברי של הכהן הגדול האחרון לבית החשמונאים.
טמנוס מלך ארגוס, לפי האגדה היונית בן אריסטומכוס בן קליאודַיוס בן הילוס בן הגבור הידוע הֶרַקְלֵס. לפי מסרת הֶרוֹדוֹטוֹס (ספר ח, קל״ז) היה פרדיקס הראשון למושלי מקדוניה מיוצאי חלציו של טמנוס זה; ארכילאוס, שהיה כנראה ממשפחת אצילים מקדונים, התיחש אליו.
הוא דריוש מלך פרס הידוע, אשר בימיו וברשותו נבנה הבית השני בירושלים.
במקור: סילַיוס.
תמונה ידועה מהמִתּולוגיה היונית.
לא נתפרש מי זה ״הוא״: הורדוס או אנטיפטרוס.
תבת־עץ קטנה (חפיסה קטנה). במשנה נקראה קֻפסת־הבשמים גם רבצל (דובצל).
יוסיפוס משתמש כמעט במבטא התלמוד ״קים ליה בדרבה מיניה״.
עיר חוף במדינת קיליקיה ומבצר חזק.
בהוצאה הישנה ״יוליה״ — הכונה ללִיוִיָּה אשת הקיסר אוגוסטוס השניה.
יוסיפוס משתמש במלה ״סופיסטים״ בלי נותן טעם לפגם.
נ״א צפורא (יתכן גם שפירא, ספירא, או שפורא, ספורא), ובקדמוניות: צריפא״.
בקדמוניות: מרגלות.
ביונית אַתַּנַּסִּיָה (מלה זו נמצאה במדרשים) והסופרים המשכילים השתמשו כאן במלה ״אלמות״.
או קלירהי.
בלשון התלמוד והמדרש אפודרומין, לעֻמת זאת אצטדין (סטַדיון, כמראה אמפיתאטרון) הוא מקום התחרות הרצים, והמאבק עם החיות. וכו׳.
הצואה נקראה ביונית דִּיַּתֵּיקֵי (וכן גם במשנה) ותוספת־הצואה אֶפִּידִיַּתֵּיקֵי.
ההוצאה הישנה: כמאתים ריס. אולם ניזה תקן על־פי פרק כ״א, י שבעים ריס (שם מבֹאר, כי הוֹרדיון רחוקה מירושלים שבעים ריס). ויש חושבים כי מאתים ריס הם המרחק בין יריחו, ששם מת הורדוס, ובין הורדיון (דרך ירושלים).
מסי הקרקעות (המסים הישרים).
מסי הסחורה בשוק (מסים בלתי־ישרים).
יוסיפוס כותב: פסחא (הצורה הארמית).
ביונית סַפְּפוֹ; נ״א: סַמְפוֹ, ולא נודע מקומו.
קְסֶרְקְסֶס במקור. זו היא שגגת המחבר ואולי צריך להיוה אַרְתַּקְסֶרְקְסֶס אחשורוש, והכונה ליסוד המעלת בימי עזרא.
השם הזה כנראה משֻׁבּש. נמצאת עוד גרסה יַמְנִיָּה (יבנה) והיא בודאי טעות. — אפשר גם לחשוב, כי בעברית יהיה זה עינו או הינו, זינון הוא זינודורוס הנזכר בספר א, כ, ד.
אחד מאיי הקיבלַדים בים־יון (בים הָאֵיגֵיִי).
האכסנאים שלו.
עכשו פוּטֵאוֹלי בקרבּת נפולי באיטליה, החוף אשר ירדו בו הנוסעים מארצות המזרח אל רומא.
החוזים בכוכבים ומגלים את העתידות על־פיהם (עיין דניאל, ב, ב).
בשם פילוסופים השתמש המחבר כדי להסביר את אזן הקורא היוני.
המחבר משתמש במלה ״הַיְרֶסִיס״ (שיטה, השקפה), כאלו היו האסיים ישיבה של פילוסופים.
ביונית טגמה, — מִסדר (אוֹרדן).
כן דרשו רֹב המתרגמים, ואפשר להבין במקום ״לא רֻכַּך״ — לא־רֻחץ, מגֹאל.
הנוסח בפנים מסֻפק ומשֻׁבּש. י״א: וכל אחד בלי הבדל מחֻיב לדאוג לצרכי חבריו.
קטסטולי. הוראת המלה היא גם ״מלבוש״ וי״א ״במלבושם״.
במקור פה: σχήμα (habitus). מראה, חיצוניות, מעמד (עמידה), מצב, צורה ואין לתרגם מלה זו בדיוק.
״ליסטיה״. הדבר תמוה ואינו כאן במקומו, ויש מי שתרגם: ״השחתה״ (סרוס הכתבים הקדושים).
ביונית אתנסיה (המלה נמצאה גם בספרות המדרשית).
αἰθήρ.
זפירוס. רוח קרה משיבת נפש. ומעין זה אמרו חז״ל (אבות ד, כב): ״יפה שעה אחת של קֹרת רוח בעולם הבא.״
ארבעה גבורים מהמִתּוֹלוגיה היונית (עין בהערות שבסוף הספר).
המחבר כותב כאן שוב הַירֶסִיס (שיטה, השקפה).
הימַרְמני הוא מֻשג מאמונת היונים — המצודה הפרושה על כל החיים, הגורל.
כמו שמבֹאר להלן (ספר ג, ח, ה). הכונה היא לדבר אשר יבוא לקץ הימין — לאמר: לתחית המתים — ואין פה אמונה בגלגול הנפש (מֶטֶמְפְּסִיכוֹסִיס) של ההודים והמצרים.
ניזה הציג ״הרע״ בחצאי רבוע. לאמר: רחוק ממעשה האדם בכלל, ואינו מתערב בו.
בכל ההוצאות (גם אצל ניזה) נמצא כאן ולהלן יוליה במקום ליויה — בשם יוליה נקראה בת הקיסר אוגוסטוס, ואשתו של אגריפס (הנזכר לעיל בספר א, כ, ד, ועוד). העיר הזאת היא יוליס — בית־צידא בגולן התחתון סמוך לים כנרת.
הדגלים הגדולים של גדודי הצבא (הקוהורטות), שהיו משֻׁבצים תמונה קטנה של הקיסר (signa).
בספר נחמיה (י, ל״ה; י״ג, ל״א) נזכר ״קרבן העצים״. — ואולי נקראו גם הסכומים המיֻחָדים לספוק זבחי התמיד בשם ״קרבן״.
בן תלמי בן מינאי, הנזכר בספר הראשון, ארץ אָבֵל (אַבּילִינִי) מול הלבנון (אנטיליבַּנוס).
כנראה: גנים, עין־גנים, בנחלת יששכר לפנים, עכשו ג׳נין.
פַּלַּס היה עבד משֻׁחרר ואחד מראשי השליטים ברומא בימי קלודיוס.
על־דבר המספר הגדול הזה עיין עוד להלן, ספר ו, ט, ג.
שנת ג״א תתכ״ו (66 למנין הנהוג).
ככה בכל ההוצאות הישנות, ובהוצאות ניזה: שש מאות ושלשים.
טבריוס אלכסנדרוס, שהיה מקֹדם נציב ביהודה (לעיל, פרק י״א, ו; פרק י״ב, א).
הדבר נשתבש כנראה על־ידי המעתיקים הנכרים של המקור היוני.
בספרות התלמודית ביציתא, בצעתא.
ביונית: במקום המקדש המֻתָּר לו.
ביונית קְסוּסְטוֹס.
המחבר משתמש פה במבטא ״מזמרים, (קוראים) מזמורים לרשעות הנציבים ולחרות״.
אירופה.
דנוביוס (דונוי).
היא קָדֵשׁ אשר בספרד (עכשו קַדִּיקס, בפי הרומאים גָדֶס).
סמן הממשלה של הנציבים במקדון ובאַכיָּה (נציבים ממדרגה שניה, ממעלת הפרֵטורים) היה שש אגֻדות שבטים.
מערב אסיה הקטנה, פרגמוס.
הקונסולים (הקונסולרים). נציב אסיה הקטנה היה ממדרגה ראשונה, ממעלת השופטים הראשים (הקונסולים).
פונטוס — הים השחור. מיוטיס — הים האזובי. שם ישבו העמים הנזכרים.
כלם ישבו במזרח עסיה (אסיה הקטנה).
כל העמים האלה ישבו בצפון חצי־האי הַבַּלְקַנִי.
הגלים — הקֶלטים, שישבו בארץ צרפת.
שישבו בספרד.
במערב ספרד ובצפונה.
עמודי (או שערי) מֶלְקַרְתְ (בפי הצידונים), עכשו מצר ים גִּבְּרַלְתָּר (ג׳בל אלטארק).
קרכידון, קרתַּגִּין (Carthago) בצפון אפריקי (בקרבת טוניס).
כל אלה ישבו באפריקי הצפונית ממערב למצרים.
קֶנְטְרוֹן ביונית (centrum).
לֵיטוּרְגּוֹי, λειτουργοί. כן בהוצאה הישנה, לאמר, כהני המשמר. אך בהוצאת ניזה : לֵיסְטְרִיקוֹי, ληστριχοί, — השודדים.
בהוצאת ניזה: לא שעו אל הדבר (לא קמו ולא זעו).
ניזה: שני אלפים.
הוא יום חמשה־עשר באב.
כנראה צריך להיות כאן: ביום הששה עשר (ממחרת חג קרבן העצים).
״חכם (סוֹפִיסְטֶס) נורא מאד״. ועיין למעלה פרק ח, א. גם מנחם הוא חכם (סופיסטס), כמבֹאר להלן.
עין בהערה הקודמת.
בתרגום הרומי: בן נִיקוֹדֶמוּס, והשם הזה מזכיר את נקדימון בן גוריון, הידוע לנו מן התלמוד.
ניזה: בן צדוקי.
שֹׁהַים (בנראה בערבית סֻהַיְם, ברומית Sohaemus) היה נסיך (טֶטרַרכוס) בחלק ארץ היטורים אשר בלבנון, ומת עוד בימי קלודיוס. ב״חיי יוסף״ פרק יא מבֹאר, כי נואֵר זה (שם נקרא ורוס) היה נכד שֹׁהַים, וכנראה נתן אגריפס כבוד לזכר המת ולא ענש את נכדו.
ניזה: שני אלפים.
קצה יאור נילוס, שמראהו כדַלת עברית עתיקה, היא דלתא היונית.
מלך קֻמחי, או קומנֵנֵי (עיין ספר ה, יא, ג)
אין זה שׁהים הנזכר למעלה, כי־אם בן עזיז מלך חמת (אֶמֶסְה).
מונבז היה בנה של הֶלֶני (הילני המלכה) ואחיו ויורשו של איזט מלך חדיב וכלם קבלו את דת ישראל וקנו להם נחלות ואחֻזת קבר בירושלים. וגם רבים מקרוביהם התישבו בירושלים ולקחו חלק במלחמת החֹפש.
שנזכרה לעיל טו, ה. הם המגרשים בצפון ירושלים, שנבנו בימי החשמונאים והורדוס, כאשר התגדלה העיר, ובספר ה, יב, ד, יבֹאר, כי חלק העיר החדשה הזאת נקרא בשם ״העיר החדשה התחתונה״.
ברומית testudo.
בית־הלמוד למשחקים שונים (התאבקות באגרופים, בחרבות ועוד).
בהוצאה ישנה: עשרת אלפים איש.
Καφαρεχώ. כנראה משֻׁבּש.
בחיי יוסף פרק לז: סִיגוֹי — משֻׁבּש. ואולי זה משרש שָׂגב.
עיין ספר א, ח, ט בהערה.
במקור: סֶפְּף.
מה שאנו קוראים ״תרגילים״.
יוסף משתמש במֻשג הנמצא בשפות האריות והוא חסר בשפות השמיות, ועכשו נהגו לתרגם אותו עברית: ״תודעה״ (טובה או רעה).
דברי המקור נשמעים לשני פנים. ויש מי שתרגם: ״הוא היה ערום ונוֹכל מכל אנשי־השם (גדולי הארץ, נשואי הפנים) במעשי הנבלה האלה״, כלומר, מיתר גדולי הגליל אנשי־ריבו של יוסף (יוסטוס, יהושע בן צפיא ועוד).
בכסף של אַתִּיקי.
לעיל, פרק יז, נחשב חנניה בן צדוק בין הקנאים הראשונים, אנשי אלעזר בן חנניה (אחד הצירים אשר כרתו את הברית עם מטיליוס), ובספר חיי יוסף (לט) מבֹאר, כי חנניה השלוח אל יוסף היה מן הפרושים ושם אביו לא נזכר.
סַלִּיס, נ״א: חַאַלִּיס.
גבה. עיין ספר ב, י״ח, א.
נ״א: זבולון. את אֹרך הגליל מונה יוסיפוס במובן הרֹחב הגיאוגרפי, ואת רחבה במובן האֹרך הגיאוגרפי, לעמת זאת בעבר הירדן (להלן, ג) וביהודה (ה) הוא מכַוֵּן את אֹרך הארץ ורחבה למובנים הגיאוגרפיים.
סִלְבּוֹגִיטִיס, נ״א: אֶסְבּוֹגִיטִיס.
פילדלפיה.
ביונית: טוֹפַּרְכִיוֹת.
בלי ספק פלך בית־לפתפני, הנזכר להלן (ספר ד, ה, א. עיין שם), ונשתבש השם כאן מאד.
יוסיפוס מונה י״א פלכים (מחוזות), מלבד יבנה ויפו, שכנראה חֻבּרוּ אל הנציבות הסורית. לעֻמת־זאת פליניוס הרומאי מחשב עשרה פלכים, ופלך יפו בכלל, ואינו מזכיר את אדום ועין־גדי (תולדות הטבע, ב, טו.)
היא יוליס — בית צידא, שבנה פיליפוס (ספר ב, ט, א) בגולן התחתון, סמוך לים־כנרת.
הכונה באצטדין או באמפיתיאטרון (קרקוס) בעת המרוץ על־מנת לקבל פרס.
הסמנים הם הדגלים הגדולים, שבחם משבעה תמונת הקיסר, — עץ למעלה, ספר ב, פ, ב — ג. הנשר הוא פסל הקבוע על מוט.
נ״א: גדרה, גם ערבה.
ביונית ״הרבה פעמים״. ויש מי שתרגם ״מאה״ וגם ״אלף״ פעמים.
שנת ג״א תתכ״ז — 67 למנין הנהוג.
לונכות (לונכיאות).
אולי צריך להיות הלגיון החמשה־עשר.
מכונת־העליה היא סֻלם עם גשר מתפרק, שמטילים אותו למקום הפרץ בחומה, למען יעלו אנשי־הצבא.
שם הצמח ביונית ״טיליס״ ותרגמתי על־פי השם הרומי foenum graecum). בגרמנית נקרא זה גם ״חציר־חרובים״ (Bockshornkraut) והוא צמח תרמילי, אשר גרגריו המבֻשלים נותנים דֶּבֶק.
על־פי ניזה; בהוצאות הישנות: ״ומה יבוש אלהים״.
במקור בא כאן:φιλοσοφεΐν.
תרגום חפשי. במקור: ״ממנו קבלנו את הַהֱיות (ההויה), ואת הבִּלְתִּי־הֱיּוֹת־עוֹד (החדלון) אנו משיבים לו בחזרה״.
כלומר: האלהים.
במקור: ״למרכז״.
במקומות אחרים נקרא בן צפיא (למעלה, ספר ב, כ״א, ג; חיי יוסף, י״ב). אך ספק הוא, אם הוא בעצמו האיש מזרע הכהנים הגדולים המָזכר למעלה, ספר ב, כ, ד, כי זה נשלח אל ארץ אדום.
ניזה: חמשת אלפים ושבע מאות.
״אין דבר תועבה לגבי היהודים״.
לאמר: אל מֵצר קורינתּוס, שישב שם הקיסר בעת ההיא.
ביונית: קַמֶּלוֹס.
משפט מוזר מאד. נראה, שכִּוֵּן יוסף לקוראים היונים וספּר כי היהודים מבטאים ״גמלא״ במקום ״קמלוס״ היוני, ולא שׂם אל לבו, כי היונים שאלו את המלה הזאת מן השפה העברית והם הם ששִׁנו את בטויה מגימל לכף!
מים חמים, מרחצאות חמים (תֶּרְמַי ביונית).
גוזמה, אולי צ״ל שלשה ריס. בימינו גֹבה הר־תבור קרוב לחמשה ריס — 613 מטר.
שנת ד״א תתכ״ח — 67 למנין הנהוג.
אפשר לקרֹא גם צופא, שופא.
בהוצאת ניזה: אַרֶגֶטֶס.
הפרשה הזאת היא סתומה. וכנראה כִּוֵּן פה המחבר לסגני הכהנים הגדולים ולראשי המשמרות. ובכלל אינו נזהר בשמוש התאר ״כהנים גדולים״. בימים ההם נחשבה הכהֻנה הגדולה לנחלת משפחות מעטות (ביתוס, פיאבי, קמחית, חנין ועוד), אשד שמשו מימי הורדוס, וכל חברי המשפחות האלה נקראו ״כהנים גדולים״ או ״בני כהנים גדולים״.
אֶנְיָכִין אצל ניזה. נ״א: אֶנְיָכִים, אֶנְיָקִים. יכין הוא המשמר הכ״א, יקים — המשמר הי״ב (דברי הימים א, כ״ד; י״ב, י״ז). החֹק הישן, אשר סמכו עליו הקנאים, הוא כנראה דבר הכתוב (שם, פסוק ה): ״ויחלקם בגורלות״, והם דרשו זאת גם לגבי הכהֻנה הגדולה.
במקור: פני, פניאס.
בתוספתא מבֹאר, כי לא היה מבּני חשֻׁכִּים, כי־אם מחתני משפחת הנשיא רבן שמעון בן גמליאל, אשר הזכירהו יוסף לשבח.
למעלה, ב, כ, ג, הֻזכר יוסף בן גוריון.
לכהנים הגדולים שנדחו ממשרתם נשאר שם הכבוד והכנסות הכהֻנה הגדולה וגם מלבושי הכהן הגדול. ואין לדעת, אם הכונה כאן לתֹאר הכבוד (כהן גדול) או לשם הקדוש אשר על הציץ.
כאן: המועצה הראשית.
דבר־הטהרה הזה לא התברר. יש חושבים, כי כזב יוחנן לקנאים, שחנן רוצה להקריב הטאת הצבור (ויש חושבים: פרה אדֻמה). ואין הדבר מתאים במלואו לדין התורה ולדברי חז״ל.
כן אצל ניזה. ובהוצאה הישנה: בן פלך. וכנראה הוא זכריה בן אבקולס שהֻזכר בתלמוד (גיטין נ״ו, ועוד), שלא נתן להקריב לשלום הקיסר.
אצל ניזה: בן תקועא.
במקור: ״ולא חתכו את החלקים הראשיים של הבגד״.
במקור: דימוקרַטיה.
כך הוא בהוצאת ניזה. בהוצאה ישנה: ״הוא הבין, כי יכרעו היהודים במלחמה בעל־כרחם, אם לא ימהרו לכרות ברית שלום״.
ביונית: אֲרֶטֵי.
ניזה: בן בריס.
בית־נמרים או בית־נמרין. במקור: בֵּית נַבְּרִיס.
קרוב לודאי, כי זה הוא מחוז (או פלך) בית־לחם ונטופה (נחמיה ז, כו), במשנה: בית־נטופה (שקלים, ט, ה). ויש אומרים: בית־פלט או בית לבאות, ואינו נראה, כי הם בקרבת באר־שבע — בקצה ארץ אדום. ועיין למעלה, ספר ג, ד, ה.
כן בתרגום הרומי. במקור: בֵּתַרִיס; נ״א: בֵּתַּבְּרִיס, והיא: בית־גוברין.
י״א, כי זה הוא מעברתא, ויש קורים ״מבָרכתא״ (העיר המבֹרכה, על שם הר הברכה, הר גרִזים).
תרגמתי על־פי הגהת ניזה. בהוצאה הישנה: ״ובעוד אשר המרבים להשקות ממנו את האדמה אינם רואים שכר גדול, הנה הממעיט במימיו מוצא ברכה רבה״.
ספר א, ו, ו.
סגֻלה זו נמצאה גם במי גינוסר (לעיל, ספר ג, י, ז).
הקלים — אינו מובן, להפך, הם כבדים במשקל, וזהו בטוי בלתי מֻצלח של תכונת המים לשאת למעלה את כל הדברים הכבדים, כאלו היו קלים.
טעה בדבר תורה!
הכונה לגפן סדום המָזכּרה בתורה.
גֶּרַסָּה. ואין זו העיר היונית בעבר־הירדן הנזכרה למעלה, רק עיר יהודיה, שלא נודע טיבה. ויש מתקנים: גַּזַרָה=גזר.
ההוספה הזאת היא על־פי הנוסח המשבש, הנמצא בכ״י אחדים: φαράν במקום φάραγγα (עמק).
יש משערים, כי זה חלחול (יהושע ט״ו, נ״ח).
גם פה כותב הסופר: ״מוסרים אגדה (מִתּוס)״, על דבר שנמצא בספר התורה!
כן על־פי ניזה. בהוצאה הישנה: ״מעלת המושלים״.
או עֶצרון.
נ״א: חוֹבָרִי.
לאמר: החמישי, העשירי והחמשה־עשר.
חיל אגריפס.
יש חושבים, כי זהו המקום הנקרא בכָאים (שמואל ב, ו, כ״ג) בקרבת גֶבע.
המחבר כתב את השם העברי ותרגם את מובנו ליונית.
המחבר קורא לטיטוס ״מלך״ ו״קיסר״ בחיי אביו.
המחבר השתמש פה בתמונה לקוחה מן המִתּולוגיה היונית: ״פחד פַּנִּי״ (השגורה גם בלשונות אירופה).
על־פי גרסת ניזה: ״וכפעם בפעם הפכו את פניהם כנבהלים אל הרומאים העולים עליהם״.
אשר פני האחת מוסבּים מול פני רעותה.
כלומר: אינה ישרה, נוטה לצדדים.
ביונית: עמק הטוּרוֹפּוֹיים או טוּרוֹפּוֹיוֹן.
כנראה, בית־הדין, הסנהדריה; לפי מסֹרת התלמוד היתה הסנהדריה יושבת בלשכת הגזית, ומכאן נראה, אולי, כי היה מושבה בבנין הסמוך ללשכה ההיא.
ביונית βησού, ויש רואים בבית־צואה את מקום שער האשפות המֻזכר בנחמיה (ג, י״ג, י״ד).
כך בהוצאת ניזה. בהוצאה הישנה: ״הקיפה את רוח הצפון אשר למצודה״ (חקרא). וצדיך עיון.
או סורק־הצמר. ״שדה־כובס״ הֻזכּר בישעיה, ז, ג.
הורדוס אהב לגַדל יונים, ועל שמו נקראו יוני הבית בתלמוד — יוני הרדֵיסאות״.
ההרמוניה שלהם.
חצר המקדש, שלא היה מכֻסה גג.
הם כנראה ״אולמי השערים״, הנזכרים (ביחיד) בספר יחזקאל (מ, ט ועוד).
הוא שער ניקנור, הידוע מן המשנה, בצד מזרח.
הוא אחי פילון הידוע מאלכסנדריה ואבי טבריוס המומר, מי שהיה נציב ביהודה ואחר־כך במצרים, וראש הצבא הרומאי הצר על ירושלים.
כל הבית נקרא בשם היכל, וביחוד נקרא בשם זה החלק המערבי (הקֹדש עם קֹדש־הקדשים), הנקרא בספר מלכים ״ההיכל לִפְנָי״, והחלק המזרחי נקרא במשנה (על יסוד יחזקאל ויואל) בשם ״אולם״.
מפני זה נמשל בית־המקדש לארי (רובץ) במשנה (מדות ד, ו).
זה הוא ״פתחו של אולם״, הידוע מן הספרות התלמודית. ויש סתירה בנדון מדתו בין דברי המחבר ובין דברי המשנה.
כאן האֹרך מכֻון (מצפון לדרום) והרֹחב ממזרח למערב.
כאן האֹרך ממזרח למערב והרֹחב מצפון לדרום.
מעין שפוד כזה נקרא במשנה ״כלה עורב״.
המחבר כתב: סַרְדּוֹנִיכִים. ובתרגום השבעים: זמרגדים. ובמקומות אחרים תרגמו שֹׁהם: ברילוס, פרָסינוס.
השמות היוניים: סַרדיון, טֹפַּז, זמרגד, אַנְתְּרַכּס, יַסְפִּיס, סַפּיר, אֲכַטֶּס, אַמֶּתִּיסְטוֹס, לִינוּרְיוֹן (או לונקורליון), אונִיקט, בִּירִילוֹס, כְרִיזוֹלִתּוס — בשנוי קצת מסדר תרגום־השבעים (שמות, כ״ח, י״ז־כ). ובאמת גם סדר האבנים בתרגום השבעים אינו מתאים לסדר המקרא, כי תרגמו — במקום שנמצא במקרא יַסְפיס — יהלם ואוֹנִיקס במקום יָשְׁפֵּה, ואין לדעת את ההתאמה הנכונה בין שמות המקרא והשמות היוניים.
לפי עדות יוסף נמצא אפוא השם בן ארבע על הציץ, ולא ״קֹדש לה״.
בנוסחאות אחרות נקרא בן יאיר.
כן הוא בהוצאת ניזה: υίός — ואפשר כי זה לשון ערומים; בהוצאה הישנה פשוט ίός — לאמר: החֵץ או האבן השלוחה.
כן בהוצאות הישנות, ואצל ניזה: לאדומים.
האות הסודי, המשמש לאנשי־הצבא להכיר איש את משנהו.
הוראת השרש ״ניק״ ביונית נצחון. ניקון הוא בינוני (המנצח). המלה הזאת נמצאת גם במשנה (כלים).
במקור: ״וטיטוס ידע, כי העיר תנצל או תחרב לעצמו״.
המחבר עֵרב כאן את שם פרעה־נכֹה בשם פרעה.
במקור: אֵם עמנו.
במקור: אבי אבינו.
אלה חניכי אברהם. יוסיפוס השתמש כבר בחֹמר מדרשי.
ככה, במקום הפלשתים של המקרא.
במקור: פַּלֶסְטִינֵי.
במקור: ״קוּמבַּלּים״.
במקור: ״טוּמפַּנים״.
המחבר כותב כאן: סנחֵרים במם, כדרך השבעים.
במקור: והאיש, אשר לא היה חלקו בדבר, נעצב על השארו מרחוק למעשה האכזרי — כאלו היה דבר טוב.
לשון המקור סתומה. אפשר גם להבין: ״למען אשר תקטן מדת חטאתם, (כי חטאו] לנכרים״. לאמר: הם כחשו במוצאם היהודי ובזה הצדיקו את עלילותיהם, שעשו ליהודים הזרים להם. ולא פרש המחבר, למה הוא רומז בזה, לא פה ולא להלן.
בהוצאה ישנה: ״ומה לנו ולעיר־קדשנו, אחרי דברך, כי מות נמות״.
בהוצאה ישנה: ״ההיכל האובד״, ואפשר להבין גם ״ההיכל הנפסד״.
מלך ארץ קֻמחי (קוֹמַגֵּנֵי) על נהר פרת העליון.
״עבודה משותפת לנו״, לאמר: כמוני כמוך.
הוראת המלה לא התבררה כהלכה.
אמיגדַלוס ביונית. יש גורסים: ״ברכת המגדל״. משערים, כי זו היא אחת הברכות (התעלות), שחפר חזקיהו המלך.
נ״א גַרְסִיס.
ואולי ״על שם המקרה״. קשה לחשוב, כי גבור־חיל כּזה היה חגר.
לאמר, שיצאו בלי נשק־מגן.
ההוספה נמצאת בהוצאה הישנה.
בהוצאה הישנה: בן בּוֹמַדּוֹס, הוא חנן איש־אמאוס המֻּזכר להלן.
בהוצאה הישנה: בן מַסַּמְבַּלוֹס.
הפסוק הזה סתום. יש מתרגמים: איש לא ידבר עמו (עם אבי יוסף).
ואולי ״המשתתפים בצרתם״.
רואה אני את התרגום הזה מן התרגום השני: אמרה לשומרים, אשר היו מיודפת: ״אני מאמינה בזאת וכו׳״. — הכונה: מן היום, אשר בגד יוסף ביודפת, נחשב בעיני כמת״.
במקור: מַנַּיּוֹס.
האויר הדק והנעים המרחף בשׂדי־הנצח (אליסיון).
ביונית: לֶתֵּי.
במקור: ״המשרת״.
יתכן גם: מלאָכי.
נ״א: בני יאיר.
סמן־הצבא (פַּרולה).
כן היא בהוצאת ניזה. ובהוצאה הישנה: בן מרטון, כמו לעיל, סוף פרק א.
בהוצאת ניזה: בן הושעיה או אושעיה.
מֻזכּר לעיל, ספר ד, ד, ד, בשנוי שם אביו.
מֻזכּר לעיל, סוף פרק א.
פסוק סתום, ויש מתרגמים: ולא לעצור [את האש] מן הבנינים האלה בפעם אחת...
על־פי ההוצאה הישנה; בהוצאת ניזה: והאלהים מאיר להם את פניו.
בתרגום הרומאי (בהוצאת הַוֶּרקמפ): פּוּדֶנְס.
בהוצאת ניזה; בהוצאה הישנה: סַרטוֹריוֹס.
המחבר כותב ״בית־אזובא״ ומתרגם את הוראת השם ליונית.
כן בהוצאה הישנה. אצל ניזה: המקדש החיצון; ועיין בהערות.
פסוק קשה. המתרגם האשכנזי קוהוט הציע לתרגם: לפני (אומן) הסוללות האלה נגחה החזקה בכל מכונות־הרעש מן הבֹּקר את החומה (במקום ἕξ הוא קורא ἔξ).
למעלה (ספר ה, יג, א). נכתב חנן בן מגדת, וכנראה היה ארכלאוס אחיו.
בהוצאת ניזה: הֶטֶּריוס.
למעלה (ספר ה, א, ו) מבֹאר, כי רק אלפים איש באו עם טיטוס מאלכסנדריה, ומזה מבֹאר, כי כאן ״שני הלגיונות״ (כך כתוב במקור) הם גוזמה. ראש הלגיון הי״ב לא השתתף במועצה, כי בכלל היה הלגיון הזה נזוף מזמן מפלתו תחת פקֻדת צֶסטיוס.
כנראה, הנציב של כל הארץ הנכבשה בעת המצור על ירושלים, הוא מרקוס אנטוניוס יולינוס, שכתב ספר תולדות המלחמה עם היהודים, והסופרים הרומאים המאֻחרים השתמשו בו.
ביונית: הֵימַרְמֵנֵי (היא מָיְרָה) = הגורל, מנת היקום, שעל־פי המִתּולוגיה היונית גם האֵלים לא יִמָּלטו ממנה.
המספרים אינם מדֻיקים ומקור החשבון לא נודע, ועיין בהערות.
במקור: אשר מארץ־העֵבר (פרַיה), וזהו שם עבר־הירדן ביונית. אך קשה לחשוב, כי כתב המחבר גוזמה כזו, ומפני זה יש מתרגמים מעבר [הנחל] = מעבר לקדרון.
הם הנקראים במשנה ״כלה עורב״ — הנטועים על הגג, כדי לגרש משם את העופות המזֹהמים (לעיל, ספר ה, ה, ו).
בלגה ודליה הם שמות שני משמרות־כהֻנה, החמשה־עשר והשלשה־ועשרים. (דברי הימים א, כ״ד, י״ד, י״ח).
ביונית: קומֵיטיס.
קשה לחשוב, כי כבר בשמיני לניסן נאספו עולי־הרגלים לחֹג את חג־המצות, ונראה, כי הכונה היא: זמן קרוב לפני חג המצות, שבו עלו לרגל.
בהוצאה הישנה: כאשר הוליך אותה הכֹּהן הגדול. וּגִרסת ניזה עִקר.
הפונה לשער העזרה, הוא שער נִקָּנור.
בהוצאה הישנה: ישוע בן חנן.
במקור: גביעים (קרטֵירים).
הם המגדלים הידועים הִפִּיקוס, פצאל ומרים, אשר תאר אותם המחבר למעלה.
טריומפוס, ביונית: טריאמבוס.
הכונה בהרי לוב, הסמוכים למצרים, מקומות מכרֵה הזהב.
במקור: גברים.
הכונה לשִׁישק מלך מצרים, אשר לכד את ירושלים בימי רחבעם בן שלֹמה. במצרית נקרא: שֶׁשוֹנְק, ועל יסוד זה אצל רבים מסופרי היונים: סֶסוֹנְכִיס. בספר הקדמוניות קרא לו מחברנו — איסוֹקוֹס (בנוסחאות סוּסקוס=שושק, כמו שנמצאה בכתוב מלכים א, י״ד, כ״ה).
המחבר אינו מוסר את השם העברי, כי־אם כותב את הוראתו בלבד.
ביונית: הירון.
כאן גלה המחבר דעתו, כי השם ירושלים מחֻבּר משתי מלים, והאחת היא המלה היונית ירוֹ (Hiero), לאמר: הקדושה, וכן חשבו גם רבים מן הסופרים היונים. ואת שנוי השם שָׁלֵם לירושלים יִחֵס למלכי־צדק מלך שָׁלֵם, אשר בנה, לדעתו, בקרב העיר מקדש (או מזבח) ועשה אותה לעיר־הקדש.
המספרים אינם מדֻיקים וסותרים זה את זה.
נ״א: קטנות.
מצפון להרי הלבנון, בארץ סוריה.
אי בין מצרים ובין אסיה הקטנה, שהֻזכּר כבר הרבה פעמים.
ביונית: טרִיאַרוּת. אניות עם שלש שורות שַׁיָּטִים.
הכונה: מחוף אסיה הקטנה והאיים אשר בינה ובין ארץ יון העִקרית (הֶלַס).
ארץ יון העקרית (אַטיקי, פֵּלוֹפונֶסוס ועוד).
הוא הנקרא עכשו קוֹרפו.
קרן דרום־מזרח של איטליה (חצי־האי האַפֵּנִינִי).
העיר הצידונית הישנה, שנהפכה למושבה (קולוניה) רומאית — ברומית וביונית: בֵּרוּטוּס, עכשו: בַּיְרוּתּ.
בדיוק: ובאיזה דרך עשו אותם (את היונים) לחלק עצמם (=לעצם מעצמיהם), כלומר: גירו אותם והפכום ליהודים.
נ״א: גניוס.
שריד מההסתדרות הרומאית העתיקה לשבטים (טִיטִיִים, רַמְנִיִים, לוּצֵרִים ועוד).
כלומר: לחבורות הגרות בשכונה אחת.
בהוצאה הישנה: וִיטִילוס, ויטֶליוס, וטעות היא. שם ראש המורדים ברומאית: צִיוִילִיס (Civilis).
הוא נהר דַנוֹביוס (דוֹנה).
בגבול הונגריה של זמננו.
ברומית: פרוֹקוֹנסול.
כך צריך לכתוב, כנראה, על יסוד בראשית י׳ י״ז.
זיגמה — הוראתה: עֹל, ארכובה, ומכאן אנו רואים, כי נמצאה על ארכובת נהר פרת (ששם נמצאו הערים העתיקות כרכמיש ותפסח), וכנראה השֵׁם זיגמה הוא תרגומו של ״פַּדַּן״ (עֹל), שֵׁם הארץ לפנים (פַּדַּן־אֲרָם).
שֵׁם אלילה מצרית, אשר עבודתה היתה אז נפוצה ברומא.
ברומית: porta triumphalis.
קומות, מדרגות.
ביונית טרִיאַיְנֵי, והכַּונה לשלשת הקנים היוצאים מן המנורה מכל צד, והם היו דקים מיֶרך המנורה.
אלילת הנצחון; ברומית: victoria.
בגבעה הקַפּיטולית, לא רחוק מהשוק (forum).
אלילת השלום; ברומית: Pax.
לֶיַטוּס.
עיין לעיל, ספר א, ח, ה. שם מבֹאר: אחרי נצחו את אלכסנדרוס בן אריסטובולוס.
במקור: Bearas.
ביונית: דימונים (Daemonia).
אַלְוָן (Alaun).
יש מתרגמים: הנכרים (כלומר, מי שאינם יהודים), וקשה הדבר, כי בודאי לא השתתפו אלה במרד, וקרוב יותר: היהודים הזרים, הפליטים הרבים אשר נמלטו אל המבצר.
המלה היונית המסַמנת את המובן הזה נשמעת גם: להשׂכיר, להחכיר.
לאליל יֻפּיטר הקַפּיטולי, ובאמת לממלא־מקומו — הקיסר.
חושבים, כי הוא אריסטובולוס מלך ארמיניה, בן הורדוס מלך כַלקיס (אחי אגריפס הראשון), וכנראה, היתה גם לו ארץ כלקיס (בקרבת הלבנון או בסוריה הצפונית) לנחלה.
הוא נהר דון.
הים האזובי.
הכונה למדי הצפונית־מערבית, היא ארץ אַזַּ׳רְבֵּיגַ׳אן.
כפי הנראה, הורקַניה זו אינה הארץ בדרום הים הכספי (ג׳רג׳אן), כי־אם הארץ מצפון, היא מדינת שִׁרְוַן (דַּגֶּסטַן).
שלשה שערים (מעבָרים צרים) סגרו על מבואות ההרים: שנים בהרי קוקז — האחד השער הכספי (דֶּרְבֶּנד), והשני השער הקוקזי, שנקרא גם הוא הכספי (דַּרִוֶּלָה) — והשלישי היה בדרום הים הכספי (בהרי מדי הגבוהים). בכל שלשת המעברים הצרים האלה היו מצודות המיֻחסות לאלכסנדרוס הגדול.
ביונית: טירידַטֶּס.
במקור: על־דבר אי־המות (אלמות) של הנשמה.
הכונה, כמובן: העולם־הזה, ולא העולם־הבא.
ששולט עליה כליון — ״הנפסדת״ ביונית ובלשון המתרגמים של ימי־הבינים.
הנפסדה, החדֵלה.
כנראה, זכר כאן אלעזר את דברי הפסוק: ״עשה ה׳ אשר זמם, בצע אמרתו אשר צוה מימי קדם״ (איכה ד, י״ז).
המספר הזה מגֻזם; עכ״פ במקום שלש־מאות צריך להיות מאתים.
שנקראו בשם פֶּנֲטַפּוֹליס.
בהוצאה ישנה: שלשת אלפים.
כלומר: מליצתי (הסגנון).
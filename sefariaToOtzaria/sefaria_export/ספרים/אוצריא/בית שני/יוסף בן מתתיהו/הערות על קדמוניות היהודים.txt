וועלט מאטעריע. ועל דרך זה אמרו חז״ל במסכת חגיגה (יב.) אמר ר׳ אלעזר אור שברא הקב״ה ביום ראשון, אדם צופה בו מסוף העולם ועד סופו כו׳ וכן אמר ר׳ יעקב כי באור ההוא היה אדם צופה ורואה ומביט מסוף העולם ועד סופו.
וזה לשון המבאר לספר נתיבות השלום (בראשית א׳, ה׳): ואמר יום אחד ולא יום ראשון, לפי שאין ראשון בלי שני דעדיין לא נעשה השני, כי הראשון קודם להשני במנין או במעלה אבל שניהם נמצאים והוא ממאמר הנקרא מבעלי ההגיון מאמר המצטרף אבל האחד לא יורה על שני.
הכלל הגדול הזה בתורה, הורה אותנו גם ר״א בנו של ר׳ יוסי הגלילי בל״ב מדות שהתורה נדרשת בהן, והוא מכלל שאחריו מעשה ואינו אלא פרטו של ראשון. ויברא את האדם זה הוא כלל, סתם ברייתו וסתם מעשיו, וחזר ופירש ויצר ה׳ אלהים את האדם וגו׳ ויצמח לו גן בעדן ויניחהו בגן עדן ויפל עליו תרדמה, השומע סבור שהוא מעשה אחר ואינו אלא פרטו של ראשון כו׳ ע״ש במדה י״ג והכלל הזה ידע גם יוסף בן מתתיהו אשר היה למוד ה׳ בתורה הכתובה והמסורה.
בתורה לא נזכר רוח רק נשמת חיים ונפש חיה (בראשית ה׳ ו׳).
אודות ארבעה ראשים ההם, הרבו חכמים רבים לחקור מימי קדם עד הימים האלה, ולא זה המקום להאריך בחקירות כאלה, ורק בדברים קצרים נעיר בזה כי פישון הוא משרש פוש ענינו רבוי והתעצמות המתרבה מעצמו ונתוסף בכמותו, כמו ופשו פרשיו (חבקוק א׳, ח׳) (פיל זיין), פרה ורבה תרגם פשו, כי הפרני ארי אפשני וכן נפיש בארמית לשון הרבה, וכן בתלמוד נפישי גמלי סבי וכו׳ והראב״ע פירשו התפשטות (זיך אויסברייטען) שוה לשרש פשה (ע׳ אוה״ש שורש פוש ושרש פשה) גם הוראת שם פרת לדעת המחבר הוא בהוראת שם פישון, אך ההבדל ביניהם כי מי פישון רבים הם ועצומים רק במקומם , ומי פרת מתפשטים גם למקומות אחרים בעלותם על גדותם כטבע הנהר הזה. אך לא אדע לכוין הוראת שם פרת להוראת פרח, גם לא אבין איך החליף המחבר שם חדקל העברי לשם דגלת הארמי והכשדי, גם שם דגלת לא יורה על דבר חד וצר. ואולי דעת המחבר בשם דגלת כדעת בעל מחקרי ארץ כי הוא שם חדקל בעצמו בשנוי ההברה, כי לפעמים ישתנו קצת גם השמות הפרטים מלשון אל לשון, והחי״ת בשם חדקל הוא נוסף כחיתי״ן אשר בשמות חבצלת, חנמל, חשמנים, יתכן שלזאת כונו חז״ל באמרם: לה נקרא שמו חדקל, (ר״ל בתוספת החי״ת) לפי שמימיו חדים וקלים, ואולם דקל (הוא דגל) שמו. ולפי זה יצדק המחבר באמרו כי נהר טיגריס יקרא בשם דגלת בשפת עברית, אולם תחת חד וצר צ״ל חד וקל, והמעתיק את דברי המחבר טעה בהעתקתו—.
בקלל ה׳ את הנחש, אמר: ואיבה אשית בינך ובין האשה ובין זרעך ובין זרעה וגו׳ (בראשית ג׳, ט״ו), מכלל שעד העת ההיא היה שלום ואהבה בין הנחש ובין האדם גם בין כל החיות ובין האדם—.
המחבר כתב את הס׳ הזה בעבור חכמי העמים, והם לא יקבלו את דברי חז״ל (במס׳ ברכות ס״א, בב״ר פרשה כ׳ ובספרא שמיני סי׳ כ״ח) בגדולה מתחילין מן הגדול ובקללה מן הקטן שעל כן נתקלל הנחש תחלה ואח״כ חוה ולבסוף נתקלל אדם, ועל כן הפך המחבר בגוף הספר את הסדר וכתב שבתחלה נתקלל אדם ואח״כ חוה ולבסוף הנחש.
לפני המחבר היה הנוסח מבכורות צאנו ומֵחֲלָבֵיהֶן תחת וּמֵחֶלְבֵהֶן (בראשית ד׳ ד׳ וע״ש בבאור).
מאין לקח המחבר את הדבר הזה, נעלם ממני ולא נדע, ובלי ספק שאב את הדיעה הזאת ממקור נאמן מספר עתיק ימים אשר אבד ממנו כספרים רבים כאלה ורמז לזה ולמך שבעים ושבעה—.
המחבר יקרא את תובל בשם טבאל.
ע״פ הספור הזה נראה אור בשני כתובים סתומים וחתומים בס׳ בראשית (ד׳ כ״ג, כ״ד) ויאמר למך לנשיו וגו׳ כי איש הרגתי לפצעי וילד לחברתי. כי שבעתים יקם קין ולמך שבעים ושבעה, כי הנה כאשר ספר למך לנשיו כי נקמת דמי הבל אשר שפך קין רובצת עוד עליו (כי הוא היה דור הששי לקין) ועל בניו, המתיקו הנשים עצה להרוג אותו לכפר בדמו את דמי הבל, ואז תסור נקמת שדי מעל בניהן—. ובהודע עצתן הרעה ללמך הוכיח להן בדברים נמרצים כי בעשותן זאת תוספנה עוד רעה לבניהן ונקמת ה׳ תרבץ על בניהן יתר הרבה עוד. כי הן גם את דמי קין המרצח ינקום ה׳ מיד שופכם, והנקמה ההיא תמשך שבעה דורות, אף כי ההורג אותו (את למך) אשר ידיו לא שפכו את דמי הבל, הלא תרבץ נקמת ה׳ עד שבעים ושבעה דור, ובזה רמז להן גם על שבעים ושבעה בניהן אשר ילדו לו—. וזאת היא כונת דברי למך לנשיו: עדה וצלה שמען קולי וגו׳ כי האיש הרגתי לפצעי וילד לחבורתי, ר״ל הכי אנכי הרגתי את האיש הבל בעשותי בו פצעים פצעים, וילד (כי הבל היה עוד צעיר לימים) בחבורות חבורות (כאשר ארז״ל במס׳ סנהדרין ל״ז ע״ב כי קין עשה בהבל אחיו חבורות חבורות פציעות פציעות שלא היה יודע מהיכן נשמה יוצאת), ולפצעי ולחבורתי הוא כמו בפצעי ובחבורתי אשר עשיתי להבל (ע׳ מכלול לרד״ק שער דקדוק הפעלים דף מ״ה ע״ב דפוס ליק), הן כל הורג קין תרבץ נקמת שדי עליו שבעה דורות, הלא ההורג את למך יקם עד שבעים ושבעה דורות—. ובדברים נמרצים האלה הפחיד את נשיו לבל יהרגוהו.
המחבר יבאר את שם ״בני האלהים״ (בראשית ו׳, ב׳-ד׳) כמו ״מלאכי אלהים״ (ענגעל גאטטעס), אך לדעת כל המפרשים הוא תאר לבני שת והוא ע״ד אני אמרתי אלהים אתם ובני עליון כלכם (תהלים פ״ב , ו׳) ועוד רבות כאלה בתנ״ך.
בתורה כתוב תחתים שנים ושלישים תעשה ועי׳ ב״ר פ׳ נח וברש״י שם.
במסכת ר״ה (דף י״א ע״ב) נחלקו חכמי ישראל אדות החדש השני אשר בו החל המבול (בראשית ז׳, י״א) ר׳ אליעזר אומר זה מרחשון ור׳ יהושע אומר זה אייר (ע׳ רא״ם), ויוסף הכהן סובר כר׳ אליעזר—.
בגוף הספר בשבעה ועשרים.
לפי חשבון המחבר עברו שני אלפים ושש מאות ונ״ו שנים.
בגוף הספר מאתים ושלשים.
בגוף הספר מאתים וחמשים שנה.
בגוף הספר מאה ושמונים.
בגוף הספר מאה ושבעים.
בגוף הספר מאה וששים ושתים. על אודות כל השנוים האלה הרבו כבר חכמים וסופרים רבים לחקור ולדרוש, והדברים ארוכים מאד, ואין פה מקומם.
לפי חשבון המחבר אלפים ותרנ״ו.
בגוף הספר בשבעה לחדש.
בתורה נקראו ההרים ההם בשם הרי אררט. וע׳ בתרגום יונתן.
בתורה כתוב כי אחרי צאתו מן התבה בנה מזבח לה׳ ויקח מכל הבהמה הטהורה ומכל העוף הטהור ויעל עולות במזבח—.
עי׳ בספר בירוסי הכשדי להרה״ח דר׳ שלמה ראבין ווין תרמ״ב.
בתורה כתוב כי בני יון הם ארבעה, שלשה הנקובים גם בזה בשמותם והרביעי הוא דדנים (בראשית י׳, ד׳).
טעות המעתיק יש בזה וצ״ל חמשה בנים, והם סבא וחוילה וסבתה ורעמה וסבתכא (בראשית י׳, ז׳). ולפי הנראה חשב יוזיפוס גם את נמרוד בן כוש (שם ח׳) ואין בזה טעות.
מלכי שבא וסבא נזכרו בספר תהלים (ע״ב י׳), מלכת שבא. (מ״א ז׳ א׳), ומכרום לשבאים (יואל ד׳, ח׳), ותפל שבא ותקחם (איוב א׳, ט״ו).
אולי חשב גם את פלשתים (בראשית י׳, י״ד)—.
ארפכשד מרכב משם ארף ומשם כשד, ועל שם כשד קרא את העם ההוא כשדים, ורק ע״פ הדבר הזה נבין את כונת המחבר בזה.
בתורה כתוב כי נחור היה בן תשע ועשרים שנה בהולידו את תרח (בראשית י״א, כ״ד).
בתורה כתוב שלשים שנה (שם כ״ב).
שתים ושלשים שנה (שם כ׳).
שלשים שנה (שם י״ח).
ארבע ושלשים שנה (שם י״ז).
חמש ושלשים שנה (שם י״ב).
שנתים אחר המבול (שם י׳). והנה כל המספרים האלה סותרים את מספר השנים אשר בתורה, וסותרים לפעמים גם את דברי עצמו, כי פעם יאמר כי אברהם נולד מאתים ותשעים שנה אחר המבול, ופעם אחרת נראה מחשבונו כי הוא נולד תשע מאות ותשעים ושלש שנים אחר המבול. ואנחנו לא נדע מה היה ליוזיפוס בכל השנוים והסתירות האלה, ואולי היתה יד המעתיק הראשון במעל הזה.
פה מקום אתי להעיר אוזן הקורא אדות דבר נפלא אשר יספר המחבר בספר מלחמות היהודים (ספר חמישי, פרק תשיעי), כי הוא בתוך דבריו אשר דבר על לבות גבורי ירושלים להכנע תחת יד טיטוס לבל ירע וישחית את עיר ה׳ ואת בית מקדשו, אמור יאמר כדברים האלה: ״פרעה נכו, מלך מצרים לפנים, התנפל באלפי גבוריו על ארצנו (ארץ יהודה) ויקח בחזק יד את שרה המלכה אם ישרון. ומה עשה אז אברהם אבינו? הלקח ממנו נקם בחרב ובחנית? לא! כי אף בהיות לו שלש מאות ושמונה עשר פחות הסרים אל משמעתו, אשר לכל אחד מהם היה חיל רב אין מספר, בכל זאת לא בטח בגבורות כל גבוריו ההם רק בשם ה׳ אלהיו, וישא את ידיו הטהורות אל המקום הקדוש הזה אשר אתם (הקנאים) מחללים אותו, ויתפלל אל ה׳ והוא לחם לו את פרעה נכו. כי בערב השני השיב פרעה את המלכה אל אברהם אישה מבלי אשר נגע בה, ויתפלל אל המקום הזה אשר אתם שופכים בו דמי אחיכם, כי בעתוהו חלומות וחזיונות לילה חתתוהו, וינס מהמקום הנורא הזה ויתן כסף רב וזהב כביר להעברים אהובי ה׳, עד כה דבריו. ומי לא יתפלא על הספור הזה? הלא תורתנו הנאמנה תספר כי ברדת אברהם מצרימה מפני הרעב אשר בארץ כנען, רק שם לקחה שרה בית פרעה, אך פרעה לא התנפל בארץ יהודה וישדוד שם את שרה. פרעה ההוא לא היה פרעה נכו, כידוע לכל, מדוע כנה את שרה אמנו בשם מלכה? (ע׳ מ״ר פרשה לך, י״ג ה׳ — גם המחבר יכתוב בשם ניקולויס הדמשקי כי אברהם היה מלך בדמשק, ובגלל זה יכנה את שרה בשם מלכה.) לא מצינו כי היו לאברהם שלש מאות ושמונה עשר פחות סרים אל משמעתו ולכל אחד מהם אנשי חיל אין מספר — וכל היודע למצוא פשר דבר בספור הזה, יודוהו כל החפצים צדקת יוזיפוס—.
וכן העתיקו גם שבעים הזקנים (בספר במדבר י״ג, כ״ב. ישעיה י״ט, י״א — י״ג. שם ל׳, ד׳. יחזקאל ל׳, י״ד. תהלים ע״ח מ״ג), והוא נכון, כי הטי״ת והצד״י מתחלפות בלשונות המזרחיות, כידוע, וכן תרגם גם אונקלוס ויונתן טאניס דמצרים. וע׳ בספר מחקרי ארץ בשם צען.
בתורה כתוב ויהי בימי אמרפל מלך שנער, אריוך מלך אלסר, כדרלעמר מלך עילם ותדעל מלך גוים (בראשית י״ד , א׳), ויוזיפיס יקרא להם אשורים, ולפי זה מלכו המלכים ההם בארץ אשור—.
בתורה כתוב ״בעמק השדים״ (בראשית י״ד, ח׳).
בתורה נקרא הים הזה בשם ים המלח או ים הערבה, ובפי סופרי חול בשם ים המת גם ים סדום.
בתורה כתוב ויצא מלך סדום לקראתו וגו׳ אל עמק שוה הוא עמק המלך (בראשית י״ד, י״ז).
ויתן לו מעשר מכל (שם כ׳) ר״ל אברהם נתן למלכי צדק מעשר מכל השלל אשר בידו משלל ארבעת המלכים.
בתורה לא נזכרה פה ארץ מצרים רק בארץ לא להם (בראשית ט״ו , י״ג), גם כל דברי ברית בין הבתרים כתב יוזיפוס בקצרה רק לקוראי ספרו (היונים והרומאים) ולא לנו בני ישראל—.
לא אדע פשר הדבר.
בגוף הספר כתוב בן תשעים שנה.
יחזקאל ט״ז, מ״ט.
הנה יוזיפוס יפרש את הכתוב ויצא לוט וידבר אל חתניו לוקחי בנותיו (בראשית י״ט, י״ד) לפי פשוטו כי לא היו ללוט רק שתי בנות אשר היו ארוסות לשני אנשים מאנשי סדום, כי חתן יקרא גם טרם הנשואין בעודנו ארוס, וכן תרגם אונקלוס סתם כלשון המקרא ״נסבי״, בלשון בינוני, (וכן תרגם הרמבמ״ן) בל״א דיא זיינע טאכטער נעהמען זאללטען. אמנם רש״י פי׳ ע״פ המ״ר כי חתניו הם בעלי שני בנותיו שהיו נשואות כבר, ולוקחי בנותיו הן שאותן שבבית ארוסות להם, ולדבריו תחסר וי״ו העטוף, כאלו כתוב חתניו ולוקחי בנותיו. (באור הרש״ד, וע״ש יתר דבריו).
ע׳ ברכות (נד.) ומשם נראה כי גם בימי חז״ל נצב עוד נציב מלח ההוא.
בתורה כתוב אחותי בת אבי היא (בראשית כ, י״ב) כי בני בנים הרי הם כבנים, והיא היתה בת הרן בן תרח. וכן קרא אברהם ללוט אח: כי אנשים אחים אנחנו (בראשית י״ג ח׳), ולפי דעת יוזיפוס תקרא גם בת האח בשם אחות—.
ובתורה כתוב כי התפלל אברהם אל האלהים וירפא אלהים את אבימלך וגו׳ (בראשית ב׳ י״ז-י״ח).
ע׳ בבאור טעם השם באר שבע (שם כ״א, ל״א).
בתורה כתוב תחת אחד השיחים (בראשית כ״א, ט״ז).
בתורה כתוב: וישכנו מחוילה וגו׳ (שם כ״ה, י״ח).
בתורה כתוב: אלה בני ישמעאל ואלה שמותם בחצריהם ובטירותם, שנים עשר נשיאים לאמתם (שם ט״ז).
בתורה כתוב: ארבע מאות שקל כסף (בראשית כ״ג, ט״ו), ואולי ידע המחבר כי השקלים בימי אברהם היו קטנים מהשקלים אשר היו בימיו עד כי עלו ד׳ מאות לחמשים. —
בתורה כתוב יקשן (בראשית כ״ה, ג׳), והמעתיק שגה בזה וכתב שוח תחת יקשן.
היא נכדת נחור בת בתואל, אך בת הבן נקראת גם כן בשם בת.
בתורה כתוב כי רק הנשבע שם ידו תחת ירך המשביע.
את דבר הגמלים אשר השקתה רבקה, לא זכר יוזיפוס—.
בתורה כתוב ויקח האיש נזם זהב וגו׳ (בראשית כ״ד, כ״ב).
בתורה כתוב ויאמר לא אוכל עד אם דברתי דברי (שם ל״ג).
בתורה כתוב ויען לבן ובתואל (בראשית כ״ד, נ׳) אם כן היה עוד בתואל בחיים חיתו, ולפי דברי יוזיפוס אמרה רבקה כי הוא מת כבר, ורק על פסוק ויאמר אחיה ואמה (שם נ״ה) פרש״י (ע״פ חז״ל) ובתואל היכן היה? רוצה היה לעכב ובא מלאך והמיתו, וגם לפ״ז מת רק אז ולא קודם לזה—.
האותות אשר הראה ה׳ להעבד הרי הם כדבר ה׳—.
ולבני הפלגשים וגו׳ נתן אברהם מתנות וישלחם מעל יצחק בנו בעודנו חי קדמה אל ארץ קדם (בראשית כ״ה, ו׳).
בתורה כתוב כי לא יצחק רק רבקה הלכה לדרוש את ה׳, ולה אמר ה׳ שני גוים בבטנך וגו׳ (בראשית כ״ה, כ״ב-כ״ג).
יוזיפוס יחריש ולא יספר מאומה על אודות רבקה אשר אמר יצחק עליה כי אחותי היא (בראשית כ״ו, ז׳-י״א).
נחל גרר (שם י״ז).
בתורה כתוב ויקח (עשו) אשה את יהודית בת בארי החתי ואת בשמת בת אילן החתי (בראשית כ״ו, ל״ד). אמנם להלן (שם ל״ו, ב׳, ג׳) כתוב: עשו לקח את נשיו מבנות כנען את עדה בת אילון החתי ואת אהליבמה בת ענה בת צבעון החוי וע״ש בבאור, כי אין פה המקום להאריך.
בתורה כתוב ותקח רבקה וגו׳ ואת עורות גדיי העזים הלבישה על ידיו ועל חלקת צואריו (בראשית כ״ז, ט״ו-ט״ז).
נפלאת זאת בעיני כי תחת ברכת יצחק הנפלאה והנשגבה (בראשית כ״ח, ל׳) שם יוזיפוס בפי יצחק תפלה נופלת מאד בערכה מהברכה ההיא ואין זכר לה בתורה—.
בתורה כתוב כי יצחק חרד חרדה גדולה עד מאד (שם ל״ג).
בתורה כתוב מחלת בת ישמעאל (שם כ״ח, ט׳).
בשמת היתה בת ישמעאל ולא מבנות הכנענים, ועשו לקח אותה רק בגלל אשר רעות בנות כנען בעיני יצחק (שם)—.
עולים ויורדים בו (בראשית י״ב).
בתורה כתוב ויקח את האבן אשר שם מראשותיו וישם אותה מצבה ויצק שמן על ראשה (בראשית כ״ח, י״ח).
בתורה כתוב כי יעקב נשק לרחל וישא את קולו ויבך (בראשית כ״ט, י״א) ומדוע הפך יוזיפוס את הדבר הזה?
בתורה כתוב כי רחל רצה ותגד לאביה, ולבן רץ לקראת יעקב ויחבקהו וינשקהו ויביאהו אל ביתו (שם י״ב, י״ג).
בתורה כתוב: מלא שבוע זאת ונתנה לך גם את זאת (בראשית כ״ט, כ״ז), ולפי דברי כל המפרשים כונת הפסוק כי מיד לאחר שבעת ימי המשתה יתן לו גם את רחל (ע׳ בבאור הרמבמ״ן), אך יוזיפוס יפרש ״מלא שבוע זאת״ מלא שבע שנים אחרות בשביל רחל, ולתקופת השנים אתן גם אותה לך — ולפי זה יפרש מלת ״שבוע״ כמלת ״שמטה״ שהיא שבע שנים, כי ״שבוע״ הוא שת״ז אם להיקף זמן שבעה ימים או שבע שנים, כמו שבוע אחד (דניאל ט׳ , כ״ז) שפי' שבע שנים (ע׳ אוצר השרשים).
הכונה בזה כי ה׳ ברחמיו ראה בעניה ויחן לה בן ככתוב בס׳ בראשית ל״ב מ״ט. וראובן הוא ראו בן, ולפי חז״ל במס׳ ברכות (דף ז׳:) הוא רמז גם לראו מה בין בני לבן חמי, וע׳ בס׳ היחש להרה״ח ר״י בכרך נ״י צד י״ד ע״א בהערה.
וזה הוא כי עתה יאהבני אישי (בראשית מ״ט ל״ב), ר״ל כי מעתה יחל אישי לאהוב אותי.
ועפ״ז נבין כונת הפסוק: ותאמר רחל נפתולי אלהים נפתלתי עם אחותי גם יכולתי ותקרא שמו נפתלי (בראשית ל׳, ח׳), כי נפתלי הוא מלשון עקש ופתלתול (דברים ל״ב, ה׳), שפי׳ ערמה (ליסט), גם עוד הוראה אחרת למלת נפתולי והיא לשון התחרות (וועטטאייפערן) כאדם המתחרה לנצח את חברו בהאבקו עמו ויפתל ויעקש את גוו — ולשתי הוראות האלה כונה לאה בשם נפתלי, וזה הוא שאמרה נפתולי אלהים ר״ל ערמה חזקה (כי שם אלהים הוא לחיזוק הפעולה כידוע, וע׳ בבאור) נפתלתי, הערמתי ואתחר עם אחותי בתתי את שפחתי לאישי, גם יכולתי, ועתה תצא לאור כונת יוזיפוס בזה.
ע' בבאור הרמבמ״ן על אודות הדודאים אשר מצא ראובן.
על שם הגל אשר יעקב קרא לו גלעד (בראשית ל״א, מ״ז).
המחבר לא ספר בזה את ערמת בני יעקב ככל הכתוב בתורה (בראשית ל״ד:י״ג), כי הוא כתב את ספרו בגלל היונים והרומאים ויחפוץ להסתיר הדבר מעיניהם—.
וע״פ זה נבין את הכתוב ויאמר יעקב וגו׳ הסירו את אלהי הנכר אשר בתוככם (שם ל״ה, ב׳), כי עד העת ההיא היו עוד התרפים. אלהי לבן באהלי יעקב—.
בתורה כתוב כי רחל קראה לו בן אוני (שם י״ח).
בנוסח ההגדה — שהיו אבותינו אוכלים בזמן שביהמ״ק היה קיים. וטעם חסרון לשון זה, שהיו אבותינו אוכלים, במשנה פשוט, משום דבעל המאמר הזה, כל שלא אמר וכו׳, הוא רבן גמליאל הזקן, והוא היה עוד בזמן המקדש, שאז הקריבו ואפלו מקרבן פסח, ולכן אמרו סתם פסח, וזה כמו שהי׳ אומר פסח שאנו אוכלים.
קרוב לומר כי סגנון הלשון מהופך במקצת, ושיעורו ידי׳, גם נער במעלליו יתנכר אם זך ואם ישר פעלו, כי עיקר החידוש בא להורות כשרון הנער, וענין היפוך לשון במקרא הוא חזון נפרץ, וגם חז״ל עמדו על סגנון זה ואמרו ״מקרא מסורס הוא״ (סוטה ל״ח א׳), או ״סרס המקרא ודרשהו״ (ב״ב קי״ט ב׳) ועוד כהנה. ועוד יבא מזה בהרחב באור להלן בפיסקא וירד מצרימה.
ובירושלמי סוטה (פרק ז׳ הלכה א׳) אמרו, לא מצינו שידבר הקב״ה עם אשה אלא עם שרה בלבד, שנאמר ויאמר, לא כי צדקת (פ׳ וירא, י״ח ט״ו), ומפרש שם, כי אעפ״י דכתיב אל האשה אמר (פ׳ בראשית׳ ג׳ ט״ז), וברבקה — ויאמר ה׳ לה (פ׳ תולדות, כ״ה כ״ג) זה הי׳ ע״י מתורגמן.
וקרוב לומר, כי מזה המקור למה שקוראים ליציאה לדרך בשם ״נסיעה״ שהוראתו בעיקר העתק ממקומו, ופעם באו שני הפעלים, נסיעה ויציאה, יחד, בירמיה (ד׳ ז׳) נסע יצא ממקומו, כלומר, נעתק ממקומו ויצא לדרכו.
ואמנם העתק זה מפורש בפסוק גופי׳, כי לשונו שם, ואמו קראה שמו יעבץ לומר, כי בעצב ילדתיו. והנה לפי זה הי׳ לה לקרוא לו יעצב בהקבלה לשם עצב, וזה פלא. ואמנם מצינו באור שמות עפ״י העתק מלים, קין — כי קניתי (הנו״ן קודם היו״ד). שמואל על שם כי מה׳ שאלתיו (ש״א א כ׳).
ואמנם אין ללמוד מענין זה על ביטול כל ערך הכבוד שראוי לת״ח לנהוג, יען דאם כן הי׳ דרוש ליתן תורה על הארץ, אלא ודאי דבמקצת כבוד דרוש לת״ח לאחוז, מפני כבוד התורה, ועל כן נתן על הר נמוך.
וכמובן זה בלשון אמירה יתבאר בפ׳ בראשית ויאמר קין אל הבל אחיו, ודייקו מפרשים שלא פירש מה אמר, אך לפי שבארנו יתבאר ויאמר — שחשב בלבו עליו להרגו, והמובן ״אל הבל״ כמו ״על הבל״ (בחילוף אהח״ע) על אודות הבל, כמו ויאמר אברהם אל שרה אשתו אחותי היא (פ וירא כ׳ כ״א) והמובן על שרה, וביחזקאל (ו׳ י׳) לא אל חנם דברתי, דהמובן לא על חנם, ובתהלים (ב׳) ספרה אל חק — תחת על חק, ועוד.
כי שלשה חכמים מחכמי המשנה והתלמוד, וכולם נקראו בשם לוויי מיוחד, רבן גמליאל בעל המאמר הזה נקרא ״הזקן״ להיותו זקן מכולם, והשני בנו של הקודם נקרא רבן גמליאל דיבנה, על שם שהי׳ נשיא הסנהדרין ביבנה, לאחר החורבן, והשלישי, בנו של רבי (רבי יהודה הנשיא) נקרא רבן גמליאל ברבי (עיין כתובות ק״ג ב׳).
וגם אפשר לומר, כי בלשון לך לך רומז ללשון הפסוק בתהלים (ס״ח ב) לך אלהים דומיה תהלה ולך ישולם גדר (מהנודרים בעת צרה ואתה תושיעם).
ובזה יתבאר ברש״י בהוריות (י״ב א׳) שכתב על איזה מיני גידולי קרקע ״שהם גדלי לעגל טפי משאר ירקות״ עכ״ל, וכונת דבריו שממהרים לגדל.
הערה פרטית: ראיתי להעיר, כי מאמר זה בא גם בבאורנו לפרקי אבות (פ״ב משנה י״ד) ואעפ״י שהי׳ אפשר לציין שם לעיין לכאן, או להיפך לציין כאן לעיין לשם — אך קבעתיו גם כאן גם שם, וטעמי בזה, מפני שאחשב ברצות ה׳ דרכי להוציא לאור באורי להגדה ולפרקי אבות בתוצאות מיוחדות עם גופי נוסחאות ההגדה והפרקים, מזה לבדו ומזה לבדו — לכן אמרתי לקבוע באור זה פה ושם, למען יהי׳ מוכן למגידי ההגדה וללומדי הפרקים על מקומם.
ואמנם לסבת אורך גלותנו המר והכבד נתפסנו במנהג כללי לקרוא בשם מיוחד את ימי השבוע, ורק בכתבים דתיים, בכתובות וגיטין ושטרות נשאר לנו מנהג מקורי שלנו, וכותבים באחד בשבת, בשני בשבת וכו'.
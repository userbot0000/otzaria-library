ומזה יוצא מוסר השכל דהתורה נקרא ברית, שאינו לימ[ו]ד התורה כפשוטו, רק שידבק את עצמו בו יתברך בבחינת קול על ידי התורה. ושבת אינו כפשוטו, רק שידבק את עצמו בו יתברך בבחינת מחשבה, דלכך נקרא ברית, וכאשר נבאר עוד. וישראל נק' סגולה, שהוא מ"ש (ישעיה ס, כא) ועמך כולם צדיקים, שנק' ג"כ ברית, כאשר יבואר, והבן, והוא בבחינת מעשה. ובזה יובן הפסוק.
הג"ה - ומזה יקח מוסר, איך כשעוסק בתורה ותפלה ומהרהר בעסקי העולם הזה, שהוא פסולת וזבל כנגד יצירה, מכל שכן נגד אצילות שהוא תורה ותפלה, ע"כ.
ונ"ל דזהו מה שכ' בזוהר פ' ויצא בסתרי תורה דף קמח ע"ב, וז"ל: מהו ויגע בכף יריכו, לי' לא יכול, אבל נגע בכף יריכו דאינהו נדב ואביהוא בסיבת אש זרה וכו', יעו"ש. ור"ל דמבואר בכתבים כי נדב ואביהוא הם סוד נצח והוד תרין פלגי גופא וכו', יעו"ש. א"כ הם תרי סמכי קשוט, שורש האמונה, שניטל האמנה מיוצאי ירך יעקב, והבן.
ובדרך פנימי, כי היסוד עולה עד הדעת לקבל השפע, ומשפיע לת"ת הנק' יעקב, בסוד (בראשית מז, יב) ויכלכל יוסף את אביו וכו' יעו"ש, וז"ש אלה תולד[ו]ת יעקב יוסף, והבן והש"י יכפר, וק"ל.
וכאשר שמעתי, כי האומות עובדי ע"ז הם בני עה"ז, מטעם שבטוחין בעצמם שיש להם עה"ב, ואינם דואגים בעה"ז על עה"ב. משא"כ אומה ישראלית גם שמסתפק במועט בעה"ז, מ"מ דאגת עה"ב אינו מניח לו לישב במנוחת עה"ז.
ונ"ל שזהו פי' הפסוק אלה תולד[ו]ת יעקב יוסף, כי התולדה הנמשך מן יעקב, שקלות החטא שדש בעקביו, גורם שיוסף לחטוא, וק"ל.
וע"פ הנ"ל יבואר פסוק (בראשית כה, כו) וידו אוחזת בעקב עשו וכו', דאיתא (זהר תרומה קכח ע"ב) זכאה מאן דאחיד בידא דחייביא, שהם מצד עשו. וז"ש וידו אוחזת בעקב, שהם המוני עם שנק' עקב בסוד עקבת משיחא, וז"ש בעקב עשו, וק"ל.
וזה נראה לי מ"ש אורח חיים סימן תמד (ס"ב), טוב לבער בערב שבת קודם חצות וכו'. כי זכרנו לעיל כי עולם הזה שהוא הכנה לעולם הבא וכנ"ל, נקרא ערב שבת, שטרח בו כדי שיאכל בשבת לעולם הבא, ומפני שיבה תקום (ויקרא יט, לב) אותיות יבשה, וכמ"ש בע[ו]ללות אפרים (מאמר ר) וישכם אברהם בבוקר ויחבוש חמורו (בראשית כב, ג), ר"ל חומרו בימי נערותו וכו', יעו"ש. ועל כל פנים לא יעבור חצי לילה בשינה, וכמ"ש (תהלים קיט, סב) חצות לילה אקום להודות לך, ור"ל כי החומר והגוף ראוי לחלק עולם הזה חצי לזה וחצי לזה, ועוד קודם שיעברו רוב שנותיו, שאז קשה לשוב, וכמ"ש מי שעברו רוב שנותיו ולא חטא שוב לא יחטא (יומא לח:), הוא הדין איפכא, ושפיר אמר טוב לבער חמצו בערב שבת קודם חצות שנותיו, וק"ל.
או י"ל, מעולם לא ירדה שכינה למטה מעשרה (סוכה ה.), וע"כ הרכין רקיע עם כל צבא מרום וכל הצדיקים, וזה שאמרו כמלך העובר ממקום למקום, שכל תענוגי המלך הולך עמו. או י"ל, מה שאני נכנס בגן עדן להשתעשע בתורה ותפלת הצדיקים, עתה בבחינה זו אני יוצא בתוך מצרים ממש וכו'.
וזה נראה לי ביא[ו]ר הש"ס (ברכות ג:), כנור הי' למעלה ממטתו, וכאשר רוח צפונית מנשבת בו הי' מנגן מאליו. רמז על עשירים שהי' מנשבין לת"ח שהוא כנור לשבח להש"י, ואז מנגן מאליו - על ידו מנגן בתורה ותפלה, וז"ש מאליו, ר"ל ממנו של רוח צפונית האמור, וק"ל. וזה נראה לי פירוש הש"ס (שם), מיד נכנסו חכמי ישראל ואמרו עמך ישראל צריכין פרנסה. שהוא כולל ב' סוגים, לסוגי המוני עם שהולכין כצאן בלא רועה, איש כל הישר בעיניו יעשה, וסוג זה נקרא עם. סוג ב' שהם התלמידי חכמים שעוסקין בתורה, נק' ישראל. ואין תומך וסועד להם לשיהי' להם פרנסה, וזה שאמרו עמ"ך י"שראל צריכין פרנסה. והשיב שפיר יתפרנסו זה מזה, זה ישפיעו לעשירי עם תורה ומוסר, וזה ישפיעו לת"ח פרנסה לאכול. וחזרו ואמרו אין הקומץ משביע הארי, ואין הבור מתמלא מחולייתו, נגד ב' סוגי הנ"ל, כי רוב עשירים מקמצין, ולכך אין הקומץ משביע הארי שבחבורה העוסק בתורה. וגם התלמידי חכמים אם ירצו לומר תורה ומוסר, אין הבור שהוא רק מתמלא מחולייתו, כמ"ש חז"ל (ברכות מ.) אם שמוע תשמע(ו) (שמות טו, כו), היפך בשר ודם כלי ריקם אינו מחזיק תורה כלל. וגם מחולייתו, מת"ח שלו שבעירו, כי אם מת"ח אורח מפורס(ו)ם, וכמו שכתבתי וילכו ג' ימים ולא מצאו מים ויבאו מרתה וגו' (שמות טו, כב-כג) יעו"ש. ואז השיב פשטו ידיכם בגדוד, שיסעו הלומדים בחנוכה ופורים בגבול שאינו שלהם, כמו אנשי גדוד הגוזלים והחומסים, שבא לגבול אחרים ועל כרחך מוכרח ליתן לו, כמו שבארתי פי' הש"ס (ברכות י:) הרוצה ליהנות יהנה כאלישע, שהי' יושב בביתו, והשולח לו מתנה, לשם שמים נתכוין, ורשות לקבל. והרוצה שלא ליהנות כשמואל הרמתי, שנאמר (שמ"א ז, יז) ותשובתו הרמתה, לכך לא קיבל מתנה, שהי' מסבב מעיר לעיר, וכעין זה פירש מוהרש"א יעו"ש (י). ואז יקפחו אלו הלומדים פרנסת התלמידי חכמים של מקומות ההם, ומוכרחים שיבואו הנה גם כן לפשוט בגדוד, וישמעו מהם תורה ומוסר, שהם אורחים. וכל זה השיב לשיטתן, אבל האמת יורה דרכו, שיותר נכון שיפרנסו כל עיר עניי ולומדי אנשי עירו שהם קודמין, ולא שיצטרכו לפשוט בגדוד, וגם כן ישמעו מוסר מלומדי עירו, וכמו שבארתי בשופר אם קול פנימי שמע יצא (ר"ה כז:), וא"ש.
מרת(ו)ף, כי יש ב' כתות הנק' ב' שורות, א' מחלת וכו'.
ועל פי זה יש לומר, דמבואר בפ' בשלח (טז, ו-ז), ויאמר משה ואהרן אל כל בני ישראל ערב וידעתם כי ה' הוציא אתכם מארץ מצרים, ובקר וראיתם את כבוד ה' בשמעו את תלונתיכם על ה', ונחנו מה כי תלונו עלינו. והספיקות רבו. ונ"ל, כי אדם נקרא עולה ויורד, והנה ירידת המן הי' מצד האמנה ובטחון, כמ"ש הקדמונים ובשם הרמב"ם. ועכשיו שירדו למדריגתם והתלוננו, אם כן איך ירד להם מן. לזה נתנו עצה להם, ערב שהיא בחינת הירידה, מכל מקום מצד הכרה ראשונה שידעו כי ה' הוציא אתכם מארץ מצרים, וכמ"ש בחוה"ל שתהי' הכרתך חזקה, ר"ל שהם ידיעת והַכָּרת איזה דבר מעבודתו יתברך תהי' חזק שלא תתמוטט, והבן. ובקר וראיתם כבוד ה', שהוא זמן עלייתם, וראיתם בעין שכל באות ומופת כבוד ה', לא לבד מצד הכרה וידיעה, כי אם במופת. ונחנו מה כי תלינו עלינו, כי תלוי הדבר בעצמן שבא לישראל התלונה, וכמ"ש פסוק (תהלים יב, ב) הושיעה ה' כי גמר חסיד כי פסו אמונים מבני אדם, פי' החסיד הרב מוהר"ל פיסטנר וכו', ובזה אין עונש לישראל. או י"ל, ויאמינו בה' ובמשה עבדו (שמות יד, לא), כל המאמין וכו', וז"ש ונחנו מה, והבן.
עוד י"ל ג' דרכים בפסוק זה, א' על פי מ"ש הרמב"ם (פיה"מ ברכות פ"ט מ"ה) עת לעשות וכו'. ב' על פי פירוש הש"ס (שבת קיט:) כל המבזה תלמיד חכם וכו'. ג' על פי ששמעתי בשם מורי פירוש הש"ס (תענית כב.) הנהו תרי בדחי שהם בני עולם הבא, שעשה שאלה על זה והשיבוהו וכו', וכתבתי מזה לקמן.
וזה נראה לי וביום פקדי ופקדתי וגו' (לב, לד), ודרשו חז"ל (רש"י עה"פ, סנהדרין קב.) שאין לך פקידה שאין בו וכו'. כי חטא עגל הוא בכל דור ודור, המעכב זמן פקידה של גאולת השכינה וישראל, שהוא פירוד ושנאה, עד ביאת אליהו הנביא והשיב לב אבות.
להבין תואר זה, על פי מה ששמעתי פירוש המשנה (אבות פ"א מ"א) משה קיבל תורה מסיני וכו'. דקשה, בסיני הל"ל. ועוד לשון קיבל. והוא, דקשה מאי טעמא בתחילת השליחות סירב ואמר (שמות ג, יא) מי אנכי כי אלך אל פרעה, וכאן בקבלת התורה נתרצה מיד, וע"כ משום דסבר דאין זה גדולה כי אם שפלות, והראי' במה שנבחר הר סיני לפי(') שהי' שפל ונמוך מכל ההרים, וסבר שגם הוא נבחר לפי שהוא שפל מכל אדם. ובזה יובן משה קיבל תורה, ר"ל מה שנתרצה לקבל התורה ולא חשיב זה לגדולה, כי אם לשפלות, ולמד זה מסיני, ודפח"ח. ובזה ביאר קושיא על הש"ס (ברכות לג:) דמשני אין יראה לגבי משה זוטרתי היא, הא היה עניו וכו'. וביאר דאיתא במדרש בשכר יראה שנאמר (שמות א, יז) ותראנה המילדות וכו' ויעש להם בתים, שנולד משה. א"כ משה שהיה שפל בעיני עצמו, סבר דיראה זוטרתי היא, וק"ל. וז"ש אתו דרדקי, שהי' משפילין את עצמן לדרדקי, לכך זכו לומר מילתא שאפילו בימי יהושע בן נון וכו'. והיוצא מזה, ליתן אוזן לשמוע חדושי תורה ומוסר גם מן שפל אנשים, וזה נשמע ממשה שקיבל תורה מסיני, וז"ש דרדקי וכו'. וגם אתי למעט יהושע, דדוקא משה שהי' עניו זכה לקבל התורה, מה שאין כן ליהושע נמסרה בעל כרחו, כמ"ש בדרושים יעו"ש, והבן.
והטעם, דמושב לצים הוא ענין חבורות אנשים הרבה, וכמ"ש מוהרש"א על הש"ס (ע"ז יח:) כל המתלוצץ גורם ח"ו כלי', דהיינו השומעים ונהנים ואינם מוחין יעו"ש. וכבר אמרינן במשנה פ"ה דאבות (מי"ח) כל המחטיא את הרבים אין מספיקין בידו לעשות תשובה וכו'. והקשה במדרש שמואל, חלילה לו יתברך, היחפוץ במות המת וכו'. ומשני, מה שאמר אין מספיקין איננו מן השמים, רק אלו שהחטיאן שנעשו חבורת פשע חברים מקשיבין זה לזה, גם שירצה לשוב הם אין מספיקין בידו, כי הם מפתים אותו מצד אחד והיצר הרע מצד אחר, ומתגברים עליו ואין מספיקין בידו לעשות תשובה עכ"ל. לכך במושב לצים לא ישב לדרוש מוסר להחזירן בתשובה, מאחר שאין מספיקין וכו', וק"ל. וזהו ענין הש"ס (מו"ק יז.) אם יצרו מתגבר עליו ילך למקום שאין מכירין אותו ויעשה מה שלבו חפץ. ר"ל בתשובה, שיעשה מה שלבו חפץ באין מונע לו חבירים שם המונעין אותו, וק"ל. ועל פי זה יובן מצוה (שמות כג, ב) לא תהי' אחרי רבים לרעות, ולא תענה על ריב לנטות, אחרי רבים להטות. ותר' אונקלוס לא תתמנע מלאלפא כו', וכפירוש רש"י, והוא תמוה. ולדברינו אתי שפיר נגד ג' סוגין הנ"ל, לא תהי' אחרי רבים לרעות, נגד אשרי האיש אשר לא הלך בעצת רשעים, גם שהם רבים, ואם תעבור מהם ידברו בך כמנהג הלצים, מכל מקום מאחר שהן לרעה גם שהם רבים לא תהי' אחרי רבים לרעות, שסופך ללוץ עמהן, ימי הבחרות והילדות שהוא עלול לכך, לכן תרחק מפתח ביתם. מה שאין כן בימי שחרות ימי העמידה, שאתה בטוח שלא תלמד מהם, לא תמנע לנטות לצד אחר, ולסלק עצמך מלאלפא כו', שאם אינו מוחה גורם ח"ו כלי' כמפורש בש"ס, לכך תאמר להם כי לא טוב עושין, ונגד זה אמר ובדרך חטאים לא עמד, ר"ל שלא עמד על עצמו מלשתוק. אבל בימי הזקנה שיוכל להטות לרשעים למוטב, אז תלך אחר רבים כדי להטות אותם לדרך הטוב, וכמו שנאמר והמטים עקלקלותם וגו', וק"ל.
וזהו כוונת הפייט הגאוה והגדולה לחי עולמים, א"כ אין להשתמש בשרביטו, לכך הדיעה והדיבור לחי עולמים, ר"ל מעתה אין הדעה בגלות ולא הדיבור רק לחי עולמים, ידבר גם בהכרזה, וק"ל.
והנה דרך פנימי יש לומר, עד שיכלה רפ"ח ניצוצין, שהוא חיבור ו"ה עם ב' אותיות ראשונות, שהיו בסוד רפ"ח ועם הכולל פרט. מהכיס, כמו מן התיק, בסוד (תפילת עמידה) ולמלשינים אל תהי ת"קו"ה יעו"ש, דמטי רגלין ברגלין, אז יבוא משיח בן דוד במהרה בימינו אנס"ו, והש"י יכפר.
עוד י"ל אין אדם מת וחצי תאותו בידו. כי זה אדם מ"ת שאין לו תענוג רוחני רק תענוג גשמי, ואחר כך נעשה טבע, ואין לו תאוה של זה התענוג, וז"ש (במדבר יא, ד) והאספסוף התאוו תאוה, ושמעתי בשם המגיד מ"קק מעזיבוז שמהדר ומתאוה שיהי' לו תאוה לאכול ולשתות, ודפח"ח. ולדברינו אתי שפיר, כי תענוג התמידי נעשה טבע, ומתאווה שיהיה לו התאווה והתענוג שהי' לו ואיננו, מה שאין כן ברוחני הוא קיים נצח סלה ועד, וק"ל.
בפ"א דר"ה (יח:) צום השביעי שבו נהרג גדלי' וכו', וללמדך ששקולה מיתתן של צדיקים כשריפת בית אלהינו. וי"ל אם כן כמה צדיקים וכו' והנה קשה סילוקן של צדיקים יותר וכו', והקושיא מפורסמת אם כן גם בשאר צדיקים שמתו יקבעו צום. ומהרש"א פירש שעל ידי זה הי' צרה לכל ישראל, ובזה פירש יחיינו מיומים (הושע ו, ב) יעו"ש.
ובזה נראה לי מ"ש בתיקונים (הקדמה ד:) שמי עם י"ה שס"ה ל"ת, ו"ה עם זכרי רמ"ח. והקשו בכתבים איפכא הל"ל יעו"ש. ולדברינו אתי שפיר, והבן.
וז"ש (איכה ה, ד) מימינו בכסף שתינו. כי בתחלה וכו', ועכשיו צריך ליתן חלק לס"א, כמ"ש בסוד שער תפילין וכו'.
ברש"י פ' בלק (במדבר כב, יב), לא תאור את העם, אמר לו אם כן אברכם, אמר לו כי ברוך הוא. והקושיא עצומה, מאחר שכוונתו לקלל, מה חשב שאמר א"כ אברכם. ונ"ל, דידוע מ"ש בכתבים בכוונת עד דלא ידע בין ארור המן לברוך מרדכי (מגילה ז:) יע"ש. ובזה תבין מה שרצה לברכם, כדי להמשיך ברכה יתירה גם אל מדריגת הקדושה שבתוך י"א סמני הקטורת, כדי להשפיע אל הקליפה מדרגת בלעם. עד שהשיבו כי ברוך הוא, לפי צורך אותו מדריגת הקדושה לבד, ולא צריך ברכה עוד להשפיע גם להם, והבן והש"י יכפר.
ובספר פחד יצחק כתב וז"ל: אל יתהלל חכם בחכמתו שקנה לעצמו לתכלית חיצוני, כי יש תכלית פנימי אמיתי, ויש תכלית חיצוני מרומי וחיצוני לצורך עולם הגשמי, לקרא חכם ורבי. וכן גבור בגבורתו, להתגבר על זולתו. ועשיר בעשרו, לאסוף הון רב להשתמש בו לצורך גופני חצוני. כי אם בזאת יתהלל לצורך נפשו ותכלית פנימי וכו', ודפח"ח. והנאני שכוונתי לדבריו וק"ל.
ולכך גם בתורה נאמר (ירמי' לג, כה) אם לא בריתי יומם ולילה, ר"ל המחבר ומייחד בין יום ולילה שהוא קו שמאל בימין. וז"ש (דברים לג, ב) מימינו אש דת למו, כי תורה מפי הגבורה ניתנה ונכללה בימין, ולכך נקראת ברית.
הג"ה כ' בחוה"ל (ש' הכניעה פ"ד), העושר נותן הש"י לאחד מג', הא' לטובות האדם, ב' לנסיון ומבחן, ג' לנקמה. סימן טובה, כשחושב תמיד בממונו לגמול חסד, וטרוד בקיום חובת הבורא יותר ממה שהי' לטרוד בממונו. סימן נסיון ומבחן, שטרוד בממונו ומפחד לשמר מפגעים, אין לו ממנו אלא אורך הדאגה, עליו נאמר (קהלת ב, כג) כי כל ימיו מכאובים. וסימן לנקמה, שהוא טרוד בתענוגי עולם הזה, הרוג בקר ושחוט צאן והי' לכנור ונבל ותוף וחליל, עליו נאמר (קהלת ה, יב) עושר שמור לבעליו וכו'.
עוד נראה לי לפי דאיתא בפ"ב דעדיות (מ"ט) האב זוכה לבן בעושר וכו', והי' השאלה במה זוכין, ר"ל לבניהם, כי ודאי ידע השואל בזכות המעשר, רק דסבירא לי' כי זכות מעשר מספיק לדידי' אבל לבניו צריך עוד איזה זכות. והשיב בשביל שמעשרין סתם, ר"ל לשם פועלן ושלא להתעשר, כי עשר בשביל שתתעשר שרי והוי על מנת לקבל פרס דשרי במעשר, ומספיק לדידי' ולא לבניו, מה שאין כן לשם שמים נמשך לבנו ג"כ, ומרומז בפסוק, וק"ל. אי נמי י"ל כפשוטו, דעושר שהוא לנקמה שמור לבעליו לרעתו, וכמ"ש בזוהר (ח"ב סה.) שאינו שלו רק לבעליו, ולא נשאר לבניו אחריו. ושאל במה זוכין לבניו, ומשני בשביל שמעשרין וק"ל. או במה זוכין, ר"ל שלא יהי' לנקמה, רק שידע שניתן לו לזכות, ואמר כשמעשרין או כשמכבדין וכו', וק"ל.
ובזה יובן ונתנה הארץ פרי' ויבולה, שהם אנשי גשמיים. ועץ השדה יתן פריו שהוא הת"ח, יתן פריו גם באילני סרק שיעשו פרי, והבן.
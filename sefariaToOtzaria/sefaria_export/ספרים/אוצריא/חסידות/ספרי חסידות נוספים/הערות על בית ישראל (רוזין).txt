כמאמרם ז"ל כל ת"ח שאומרים דבר שמועה מפיו שפתותיו דובבות בקבר - ובס' גן הדפים דקדק מתי' כל שבא לרבות שאין דוקא שהת"ח ההוא אלא אם גם ת"ח האחר שאמר בשמו של המחדש והשלישי ששמע אומרה אח"כ אפי' עד עשרה דורות בכולם שפתותיהם דובבות בקבר אח"כ עיי"ש - ועיין בס' הק' מאור עינים במס' שבת בשם הבעש"ט נבג"מ שזה בחי' השתטחות על קברי צדיקים כשלומדים דבריהם מחי' המוחין של אותו צדיק עיי"ש.
וכמאמרם ז"ל (יומא פ"ז ע"ב) אשריהם לצדיקים לא דיין שהם זוכים אלא שמזכים להם לבניהם עד סוף כל הדורות.
מה נעמו בזה ד' המלבי"ם ע"פ וימת משה עבד ה' (יהושע א') וז"ל כי הצדיק העוסק רק להשלים א"ע תופסק עבודתו בעת מותו. אבל העוסק לשלימות הדור והדורות הבאים הוא זוכה ומזכה לדור אחרון והעבודה המתמדת בסבתו גם אחרי מותו תקרא על שמו וצדקתו עומדת לעד. וקרא את משה בשם עבד ה' לאמר שגם אחר מותו נק' עבד ה'.
והגאון אלקי רבנו עובדי' ספורנו כ' בפ' בחקותי ע"פ והתהלכתי בתוככם כי אמנם בכל מקום שיהי' שם צדיקי הדור הוא קדוש משכני עליון שבו תושלם כוונת הפ' השמים כסאי ואל זה אביט עני ונכה רוח וחרד על דברי.
כ' בספר אור לשמים שמעתי מכאדמו"ר מוה' יעי"צ (מלובלין) זצלל"ה ע"פ וישא יעקב רגליו כי יעאע"ה הסתכל בדרא בתראה וראה שהם קטני השגה המשיך עליהם נשמות גדולות כדי שיהי' להם סיוע לעבודת הבורא וזהו וילך ארצה בני קדם הוליד לזה העולם הנק' ארץ. בני קדם נשמות גדולות שנק' בני קדם. ע"כ.
ע"ד שכ' בחו"ה בשער אהבת ה' שלא יעבור על רעיונו ולא יעלה במחשבתו בלעדי' ולא תשלח אבר מאיברי גופו אלא במה שתמשך בו רצונו. עיי"ש.
שמעתי שהה"צ ר' יוסלי מראדוויל זלל"ה. בשבת הראשון שבא אל מרן מרוזין. ובעת אכילת הדגים ראה שמרן הק' נוטל מתחלה את העין מראש הדג ואוכל. והתחיל לחשוב בטעמו של דבר ויפל בדעתו. דהנה הענין מצות אכילת דגים בשבת. י"ל משום דבמבול כתי' וימח את כל היקום ואמרו חז"ל ולא דגים שבים. והטעם מה נשתנו דגים משאר בע"ח י"ל דהנה עונש המבול הי' משום שהשחיתו דרכם על הארץ. והבע"ח נזדווגו לאינו מינם. והדגים לא השחיתו דרכם. והנה הענין השחתת דרכם דהיא ענין זנות נמשך מראות העין. כמאמר חז"ל עין רואה וכו' וכיון שלא השחיתו הדגים דרכם לא פגמו בעין. נמצא דהדגים המה מובחר הבע"ח. ויום השבת הוא מובחר הימים מכל השבוע. ע"כ מצוה לאכול בשבת חמדת הימים. את הדגים. מובחר הבע"ח. וזה ימשך מהעין שלא פגמו כנ"ל ע"כ מצוה לאכול. העין מהדג - וכאשר נגמר הענין הנ"ל במחשבתו. והוא עמד תחת כסא כבודו. פנה מרן הריזינער את פניו אל הה"צ הר"י. ואמר. יונגער מאן אמת הדבר. -
בנועם אלימלך פ' דברים. יש צדיק שתמיד נדמה בעיניו שמחסר בעבודתו וכו' ויש לו צער גדול. ורואה תמיד בשפלותו ומוכיח עצמו מה שמחסר בעבודתו מחמת שיודע ומכיר גדולתו ורוממות אל ית' וע"י ההירהור תשובה הזאת הוא מקדש את האבר וכו' ומוסיף קדושה על קדושתו עיי"ש.
באור המאיר פ' חי'. התורה היא רושם אלוקית והעולם היא רושם התורה ומי שיש בו מדעת קונו יכול למצוא בכ"ד שבעולם אותיות התורה. והכל תלוי בעוצם הכרתם והשגתם התלבשות גווני התורה הרשומה במדריגות התחתונים היותם רושם התורה ובזה תלוי בניינה של קומת השכינה ע"כ.
עיין בת"ז בתקוני שית וארבעין. בראשית - ירא שית דאינון שית  גדפין - ואינון שתי ספירין דבליל האי עוף דהיא עמודא דאמציעתא אית מאן דירית רוח דקודשא בהאי אורח אצילות. ואית מאן דירית רוחא מהאי עוף דהיא נער וכו' עיי"ש.
בס' אוהב ישראל פ' נח בשם הה"ק ר' מיכל זלל"ה אמונה היא לשון המשכה מל' ויהי אומן את הדסה כי באמונה יש כח זה שע"י האמונה יומשך הדבר ממקורו ויבוא וכו' עיי"ש.
בס' שני המאורות מהק' הר"ש מקאמינקא זלל"ה כ' אשר אנשי הצבא באים לתקן חטא אנשי בריוני שמסרו נפשם לצבא שלא ברשות חכמים והסימן לזה כי כעת יש להם אמונת חכמים מאד -
בנועם אלימלך פ' שלח. ע"ד ששמעתי מרבי ומורי הגאון וכו' כמו"ה דוב בער דק' ראוונא נ"ע ולא הסריח בשר קודש מעולם ופי' מי שהוא בשר קודש. שהוא צדיק גמור אינו מסריח מעולם אף כשהוא מעורב עמהם ומדבר עמם וכו'.
בס' קדושת לוי פ' שמות - כ' הצדיקים הגדולים מתפלאים מאד ואינם יכולים לסבול כלל שיהי' אדם בעולם שלא יאמין באמונה שלימה בדבדי השי"ת-
בס' אור לשמים פ' נצבים ששמע מרבו הה"צ מלובלין זצוק"ל - ששמע מרבו הק' רבי אלימלך מליזענסק זצוק"ל שבדורנו כולם נקראו בע"ת והשי"ת ברוב רחמי' מקבל אותנו בתשוב'. אבל להאדם היא מר התשוב' כי מתחלה עם יראה אבל הקב"ה נותן אח"כ אהבה ושמחה שיהי' וגילו ברעדה ע"כ.
בס' התניא מהרב באגרת התשובה ביסורים קלים בעוה"ז ניצל מדינים קשים של עוה"ב במשל הילוך והעתקת הצל בארץ טפח לפי הילוך גלגל השמש ברקיע אלפים מילין וכו'.
בתקוני זוהר תיקוני שתיתאה רבא אילנא ותקיף (דניאל ד') רבי רבי אנת היא אילנא דרבא וכו' בענפין דילך דאינון איברין קדישין כמה ענפין שריין תמן בנשמתין קדישין וכמה בני נשא לתתא יתפרנסין מהאי חבורה דלך וכו'.
כעין זה איתא בס' העקרים במאמר ד' פ' כ"א וז"ל שקין אמר לה' אחר שעוני היא כ"כ גדול שא"א לימחל א"כ יהי' כחי לחטוא יותר גדול מכח השי"ת למחול וזה א"א כי כח השי"ת גדול לבב"ת וזהו שאמרו חז"ל (סנהדרין ק"א) אמר קין לפני הקב"ה רבש"ע אתה סובל עליונים ותחתונים ועוני א"א לסבול. עיי"ש - אבל ד' רבנו שפי' "מנשוא" היא מדת נושא עון ליתא שם - כן וישם ה' אות. הוא מחידושי תורתו של מרן ושפתים יישק.
בס' אילימה מהר"מ קארדובורא. כ' אמנם פרטיות הצדיקים בכל דור ודור הי' משנים הנהגה כפי מעשיהם ומחשבותם במרכבה העליונה והשכינה משתנית בטובת הצדיק ובשרותו.
בהרלב"ג בס' מלכים (א' י"ז) כי כבר יהי' מושגח החוטא בזכות האיש הטוב המושגח אם יהי' האיש הזה הטוב מצטער ברע שיקרה להאיש ההוא. כי להצילו מהצער ינצל החוטא מהצער והראי' מאלי' ז"ל שאמר הגם על האלמנה אשר אני מתגורר עמה הריעות וכו' ומזה הצד תועיל תפלת האדם השלם לזולתו מפני הצטערו על הרע שיקרה לו. ע"כ ועיין בס' אגרא דפרקא.
כעין זה תמצא בס' אור החיים מהרב יעב"ץ בפ"ב וז"ל שם הלא תראה שדימהו לאילן שענפי' מרובים ושרשי' מועטין אשר סיבת מפלתו רבוי ענפי'. ואלו יתמעטו ענפי' אז טוב לו והי' קיים. ודו"ק.
בס' עץ החיים מהרב הק' ר' חיים וויטאל כ' על הנשמות האחרונות שהם קודם ביאות המשיח שהם מסוד זיווג לאה ליעקב שליטות הדינים ועליהם אמר ישעי' הנביא שומר מה מליל שומר מה מלילה. מה יעשו הנשמות מסוד לילה. אחר חצות וכו' אמר שומר אתא בוקר סוד הגאולה וגם לילה לאו"ה - אם תבעיון בעיו פי' שצריכים תפילות ותחנונים ובקשות גדולות יותר מכל הדורות אשר הי' לפניו כדי להנצל מחבלי משיח שיבוא בב"א.
הה"ק ר"א מקארלין זלל"ה אמר כי הצדיק הוא בסוד פרה אדומה מטהר טמאים בהזאה מרחוק ומטמא טהורים העוסקים בו וזהו עינין גחזי אצל אלישע (ב"א פרקי אבות פ' ו' ):
א"ה עיין באוה"ח ויחי בפ' אוסרי לגפן שהשורש המלכות שבמשה הוא עצמו מלך המשיח והוא דוד וכו':
עיין בסידור בית יעקב מהר"י עמדין בעניני חג השבועות דהעיבור של משה הי' בשבועות. אף דרש"י פ' שמות כ' דנולד לז' אבל בגמ' סוטה י"ב איתא שנולד לט' עיי"ש. ואפשר דמדרשים חלוקים בזה:
בס' מפעלות הצדיקים כ' שהרה"ק הר"ר אהרן מזיטאמיר זלל"ה אמר לתלמידי' קודם הסתלקותו שהצדיקים בסוף יהי' יותר גדולים שאף שיטלו המפה לקנח האף הם מכוונים כוונת נוראים:
בס' עבודת ישראל מהמגיד מקאזיניץ זלל"ה בפ' האזינו. כי הצדיק הרוצה להחזיר את בני דורו למוטב ומדבר אליהם דברי מוסר אך דברי' אין נכנסים בלבם עצה היעוצה ע"י שידבר אל שורש נשמתם אשר אין לקליפה אחיזה וכו' וע"ש ועד"ז נוכל לומר על אדמו"ר זלל"ה שכיון בדבריו הקדושים:
בתשובת הרדב"ז אמרו בס' החכמה כי בהיות אדם מתכוין אל רבו ונותן אליו לבו תקשר נפשו בנפשו ויחיל עליו מהשפע אשר עליו וכו' עיי"ש:
איתא בס' בניות ברמה בזה"ל שמעתי כי איש צדיק אשר נהנה בחי' מהספקת אחרים אזי אחרי מותו נאחזין בו אלו הרשעים אשר נהנה מהם בחיים להעלותן - והדין עמהם. ובאם שהוא אינו צדיק גמור ואין כחו חזק להעלותם או שהם רשעים גמורים גברה ידם להחזיקו לגהינם והצדיק ע"כ ממתין עליהם ורואה בצרתם ואין לו מנוחה אל מקומו שואף. וע"ז בכה רבי אפי' הי' בטוח בעצמו שהוא צ"ג אולי יש בגהינם אותו שנהנה מאתם ויאחזו בו להעלותם ע"כ:
ושמעתי בשם אחד מפרי הצדיקים שע"כ בחר למושב לו בארץ וואלאחיי מחמת שהנגונים שמנגנים בני הארץ ההיא הם בדרך יללה. כי שם הרגיעה הקליפה ששמה ילל כידוע והוא הי' דרכו לשחק שהוא ההיפך מיללה בכדי לבטל הקליפה הזאת:
הגאה"ק הרי"מ מגור בעהמ"ח חידושי הרי"מ זלל"ה נתראה עם הרב הגאון ר' בעריש מייזליש אבד"ק ווארשא ואמר הרי"מ לר' בעריש זלל"ה אם יש לו אמונת צדיקים כ"כ להאמין בעת שהה"ק היהודי זלל"ה מעלה עשן במקטרתו הלולקא מכוין הכוונות וכו' יוכל לנסוע לצדיק הדור ולהיות נקבע בלבו אמונת צדיקים ע"כ (נפלאות היהודי):
בהאמונות והדיעות לר' סעדי' גאון ז"ל (מאמר מ' פ"א) כי אינו מוצא כל הנפשות אשר ידעתים אינם נחות בעוה"ז [פי' שאין דעתן נוחות בכל טובות עוה"ז] אפי' אם הגיעו אל גדול שבמלכיות ואל העליונה שבמעלתם ומאין זה בטבעה. כי אם בעבור ידיעתה כי יש מדור נכבד מכל טובות המדור [היא עוה"ב] והיא נכספת לו ועיני' צופיות אלי' ולולא זה הי' נחה ושקטה:
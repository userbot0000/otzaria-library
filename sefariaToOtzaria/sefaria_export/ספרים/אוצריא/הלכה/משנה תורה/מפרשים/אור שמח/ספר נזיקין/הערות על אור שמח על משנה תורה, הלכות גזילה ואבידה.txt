והנה רש"י ותוס' פירשו דהנך ברייתות בקטנים בגזילה קיימת ופליגי בפלוגתא דסומכוס ורבנן, ולדעתי יתכן, דפשטא דברייתא קמייתא אתיא כסומכוס דבגזילה קיימת מוציאין מיתומים קטנים עפ"י עדים וברייתא שניה פירושה כך, דהניח לפניהם הגזילה ולא נתייאש הגזלן ואכלום הבנים קודם יאוש דחייבין לשלם כשאכלום כשהגדילו, והא דתני בין גדולים בין קטנים חייבין פירושו דהניח לפניהם בין שהיו בעת מיתתו גדולים בין קטנים דקטן לא ידע במילי דאבוה ולא ידעו מגזילה דכסבורים שהיא של אביהם ואכלוה כשהגדילו אפ"ה חייבין לשלם אע"ג דאינם כגזלן מכל מקום חייבין לשלם על מה שנהנו מהם ואכלום, והא דאמר רב פפא ה"ק הניח לפניהם ועדיין לא אכלום פירוש כשהיו קטנים לא אכלום רק כשהגדילו, והא דתני ומאכיל בניו פטורים מלשלם, פירושו אפילו קודם יאוש דהוצאה דידיה הויא וכהר"ז הלוי, וכל הסוגיא מחוור טפי לשיטתו דוק ותשכח:
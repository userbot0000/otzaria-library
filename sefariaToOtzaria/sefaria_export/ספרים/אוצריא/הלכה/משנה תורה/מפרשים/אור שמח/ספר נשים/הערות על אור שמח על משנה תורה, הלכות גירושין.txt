ויעוין תוספתא תרומות פ"ד היה הולך להפריש תרומה כו' נתכוין לומר מע"ש ואמר מעשר עני כו' מעשר ראשון ואמר מעשר שני לא אמר כלום, כן הגירסא בהגהות הגר"א. ר' יוסי אומר אם לשום מעשר עני לא אמר כלום, אי משום מע"ש לראשון דבריו קיימים, פירוש, דמעשר עני ומעשר שני ליכא בחד שתא, אבל משום מע"ש שהקדים לראשון אע"ג דעובר בל"ת לא איכפת לן ולא בטלה מה שהוציא בפיו. ופלוגתא דתנאי היא אם היה טעות בפיו שלא הוציא מה שבלבו, ונ"מ לאיסורא אם הוי קפידא ואין דבריו קיימים, וכאן לא שייך סברת ירושלמי שבארנו, ויש להאריך בזה כי שם טעות גם לענין החשבון דעשרה מעשר ראשון תשעה מעשר שני ודוק:
ובאמת צע"ק, הא דפריך לקמן פרק המגרש על משנה דשנים ששלחו שני גיטין שוין ונתערבו נותן שניהם לזו כו' ופריך לר"א דאמר עדי מסירה כרתי הא לא ידע בהי מנייהו קא מגרשה, דמאי קושיא כיון דכבר נכתב הגט לשם כריתות א"כ לשם כריתות קאי בסתמו והוי בסתם ספר כריתות, ולכן אם נתערבו כשר ליתן שניהם לזו ושניהן לזו והוי כמו בקדשים דקיי"ל סתמא כשר, לכן אם נתערבו שני זבחים של שני בני אדם זה יקרב לשם מי שהוא וזה יקרב לשם מי שהוא כדתנן בפרק כל התערובות משנה קמא, קדשים בקדשים מין במינו זה יקרב לשם מי שהוא וזה יקרב לשם מי שהוא, ועיין תוספות עירובין (דף ל"ז.) ד"ה לאיזו שירצה כהן שכתבו כן ומאי פריך. אולם זה ניחא, דעל הגט שיהא ספר כריתות כיון שנכתב לשם כריתות ודאי דתו סתמא לכריתות קאי, אולם האשה איננה עומדת להתגרש אם לא בגוונא רחיקא כגון מי שזינתה ונאסרה על בעלה או בעלה מוכה שחין או ששהתה עשר שנים ולא ילדה דכ"ז בגוונא רחיקא שתכוון המשנה לזה, וא"כ הרי אין נתינה לשמה, לכן משני אביי דבנתינה לא בעי לשמה, ואפשר דהירושלמי פרק כל הגט הלכה א' דפריך ממשנה דכל הגט, דגט שנכתב לשתי נשים פסול, ודכותה והן שני גיטין פסולים בשתי נשים שמצווהו לכתוב שני גיטין לאיזו שירצה לגרש בגט זה או בזה, והתנינן שני גיטין שנתערבו נותן שניהם לזו כו' ומשני תמן זה כרות לשמה וזה כרות לשמה תערובות היא שגרמה ברם הכא לא זו כרות לשמה ולא זו כרות לשמה, כונתו, כי מתיחס בגט ודאי דשניא ושניא, דכאן עדיין לא נכתב הגט לשם כריתות משא"כ תמן שכבר נכתב הגט לשם כריתות וסתמו לשם כריתות קאי, וזה יתן לשם מי שהוא נכתב רק תלמודין פריך דאם עדי כריתות כרתי הרי אין כריתות ברור שאשה זו מצדה איננה עומדת להתגרש, בינה זה, אולם כבר בארתי לעיל ירושלמי זה בדרך ישר:
ופוק חזי דלענין שליחות הגט שליחות השני מועיל, והיכי דהגיע החפץ ליד שליח ראשון אעפ"י שבשעה שנתן הגט לשליח השני עדיין לא הגיע חפץ ליד הראשון ואיהו קפיד על החפץ שלא יגיע להשני, והשליח ראשון צוה לשני ליטול הגט עם החפץ, אפ"ה כל שנתקיים הר"ז מגורשת, ובאמת מש"כ הרא"ש ויקחנו מידה ויחזור ויתננו לה אחר שהגיע החפץ ליד השליח הראשון, פירוש שאף אם יקחנו השני מידה ויחזור ויתננו לה ג"כ סגי, ודברי הרא"ש מדוקדקים, ודברי השו"ע שכתב כיצד יעשה יטלנו מידה הראשון כו' לאו דוקא ששליחותו של שני בגט קיים שהוא ענין בפני עצמו וכדפרישית, הן דבירושלמי מבואר משום תנאי גיטין, ואמר, קדם הבעל ונטל. אין תימר משום תנאי גיטין יאות, פירוש דהוי קפידא כיון שנתן השליח ראשון הגט לשני טרם שנטל הבעל את החפץ מידה כיון דקפיד שלא יהיה חפצו ביד אחר תו בטלה שליחות השני גם לענין גט, [כן פירש המחנ"א בשו"ת יעו"ש וז"ב]. אבל הריצב"א פירש, דהא דאמר דנפקא לאפיה ויהבא ליה חפץ, פירוש שנתנה לשליח ראשון חפץ טרם שהגיע לידה הגט מן השני, אע"ג דכבר יהיב להשני הגט טרם שנטל הראשון חפץ מידה בכ"ז שליחותו קיים לענין הגט, שענין השליחות השני לגבי הגט הוא מילא אוחרי, שלשיטת הירושלמי הו"ל לאמר היכי דנפקא לאפיה ויהבא ליה חפץ והדר יהיב לשני גיטא, אבל הלשון והדר שקלא מיניה גיטא מורה דכבר נתן הראשון להשני הגט, ואפ"ה שליחותו לגבי הגט קיים, ולפ"ז מדוקדק לשון השו"ע לצאת לכתחלה גם שיטת הירושלמי דהשני לא הוה שליח גם על הגט כיון שצוהו ליטול הגט עם החפץ והבעל קפיד שלא יעשה שליח שני ליטול הגט והחפץ ובטלה שליחות שני לגמרי, ודוק כי קצרתי בזה:
וראה בפסקים וכתבים (סימן רכ"ב) למהרא"י מה שביאר בהך דאיסור כהונה שאני יעו"ש, ולפי מה שפירשנו הוא מבואר, ובשו"ת מוהר"י ברונא (סימן ז') כתב מוהר"י ווייל והא דאמר פרק האשה כו' איסור כהונה שאני, שאני התם דאותה אשה אסורה לכו"ע לבד מאותו כהן דאומר ברי לי כו' ויש כאן מקום לפקפק וללגלג עליו וכו'. והנה מילתא דתמיה מידכר דכירי אינשי מה שראיתי בשו"ת צמח צדק (סימן פ"ב), באשת כהן שילדה ולד בן קיימא תוך ה' חדשים אחר נשואין ואמרה דמבעל אחותה נתעברה, אם נאמר עיניה נתנה באחר כו' יעו"ש שהאריך משום דאיסור כהונה שאני, והדבר פלא מאוד דהא עיקר דינא דעיניה נתנה באחר למדנו בסוף נדרים גבי אשת כהן שאמרה נאנסתי דאסורה רק לכהן יעו"ש, ולפי מה שבארנו כיון דאינה נאמנת רק משום שויא אנפשה חד"א וליכא איסורא רק עליה לכל כהנים דעלמא אחר מות בעלה כמוש"פ רבינו, אבל על כהני דעלמא אין איסור מצדם לישא אותה לכן לא מיתסרא גם לבעלה, דלא על אופן זה גלי רחמנא דמשום דיאסור לאחד תהא אסורה לשאר כיון דהאיסור רק עליה, ודוקא בשני עדים שמעידין שזונה היא דהאיסור חל מספק על כל כהן שאינו יודע לומר ברי לי חל נמי על הטוען ברי איסור כמוש"ב:
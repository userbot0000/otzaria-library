ולפ"ז א"ש מה דפליגי בפרק בהמה המקשה בבן פקועה אם מונין בו ראשון ושני דרשב"ל אמר אין מונין דנעשה כאגוז המתקשקש בקליפתו כו' [שהבהמה שומר שלו, רש"י] וערש"י שם שפירש בנטמאה בהמה שחוטה מהו למנותה ראשון ובן ט' חי שבבטנה שני. ונראה מרש"י דאם הוי בן ט' מת או בן ח' ודאי דלכו"ע הוי כחד גופא וא"כ מאי פריך רשב"ל מהא דתנן הבשר מגע נבילה דברי ר"מ וחכ"א מגע טריפה שחוטה הא בבן ח' חי מיירי דאל"כ לר' מאיר טעון בן ט' שחיטה ובזה ודאי חד גופא הוי וכפרש"י, וכן הקשה הרש"א. ולפ"ז ניחא דרש"י סובר דבבן ח' או ט' מת כיון דאינו בר חיים הרי הבהמה להעובר כיד לאתויי ליה טומאה וכמו דאמרו בהמה נעשה יד לאבר ולכן מוקי לה רש"י בבן תשעה חי דיד לבעלי חיים לא אשכחן יעוין ירושלמי פרק אלו עוברין ובגהש"ס שם ומש"כ רבינו הלכות טומאת מת פ"א ה"ד ה', ולכן פריך רשב"ל ממשנתינו דאע"ג דתמן בט' מת או בבן ח' חי מיירי דלגבי הכשר סבר דאין יד להכשר וכדפרישית בפנים, ור"י משני ליה האמת וחד מתרי טעמי נקט, או משום דמפרשי לקמן דר"ש סבר דאין יד להכשר יעו"ש (דף קכ"ח), ולכן א"ש דהאבר כיון דאסור מדרבנן והכשר שחיטה הוי דרבנן לכן כיון שמדרבנן אסור באכילה הוי כשחיטה שאינה מותרת לאכילה ור"ש לטעמו דשחיטה שאינה ראויה לא שמה שחיטה ולכן אינה מכשרת כמו שחיטה שאינה ראויה מן התורה, והכא י"ל דהקושיא גם מחכמים דאף דהמה סברי דמגע טריפה שחוטה ולענין קדשים אינו צריך הכשר דחיבת הקודש מכשירו, ז"א דחיבת הקודש לא למדנו רק מדכתיב והבשר אשר יגע בכל טמא דמרבי עצים ולבונה (בדף ל"ו) יעו"ש והשליל כו' אינן מתפגלין כו' ואין חייבין עליהן משום פיגול נותר וטמא כו' וכן פירשו בתוס' דמדין שריפה ג"כ מיעטו רחמנא א"כ לא קרינא ביה והבשר אשר יגע בכל טמא לא יאכל וה"ה לענין חיבת הקודש ליכא גביה, וא"כ חכמים דר"מ אם המה ר"ש כדמשמע מסוגיא (דף ע"ג) א"כ סברי אין יד להכשר לפי הגמרא דלקמן ולכן משני דשחיטה מכשרת לר"ש גופיה ודוק:
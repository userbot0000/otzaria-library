הא דלא מפרש שמחשבה פוסלת אע"ג דקדשים דלאו דיליה מצי פסול במחשבה ובחולין אינו פוסל בדבר שאינו שלו רק ע"י מעשה כמו שאמרו לקמן, ור' יוסי סבר כן בסוף הערל גבי המסכך גפנו כו' לא קידש ואין אדם אוסר דבר שאינו שלו אף ע"י מעשה עיי"ש, דזה אינו דהיא הנותנת דבקדשים דמצי פסיל דלאו דיליה אלמא אין רשות הבעלים עליו לכן לא מהני מחשבת הבעלים לפסול ותלוי רק בשוחט, אבל בחולין דאינו אוסר דבר שאינו שלו כן ברשות הבעלים תלוי לחשב עליו לע"ז ודוק:
<h1>באורי מהר"י קורקוס והרדב"ז על משנה תורה, הלכות בית הבחירה</h1>
דוד בן שלמה אבן אבי זמרא ,  יוסף קורקוס
<h2>פרק א</h2>
<h3>הלכה א</h3>
<b>כתב מהרר"ד ן' זמרא ז"ל </b> לפי שקדם לי לבאר ספר הפלאה וזרעים להרמב"ם ז"ל בתשובת שאלה ראיתי לבאר ספר עבודה בע"ה ולפי שלא דברו בו הראשונים נ"ע ויש השגות רבות והלכות עמוקות וספקות רבות אמרתי הואיל [וראיתי] את הבית בחרבנו ובטלו הקרבנות אתעסק בהלכותיו כמ"ש רז"ל בסוף מנחות <sup style="color: gray;"> א)</sup> כל העוסק בתורת חטאת כאלו הקריב חטאת וכו' ובשכר זאת נזכה לראות אותו בישובו ויקריבו עליו עולות דבר יום ביומו ועין בעין נחזה כל המעשים וזה החלו לעשות ומאת העוזר האמתי אשאלה עזר אהי' אשר אהי' יהיה עם פי והגיוני ושלא אכשל בלשוני אכי"ר. והנה קרא הרב זללה"ה שם זה הספר ספר עבודה שהוא כולל עבודת הקרבנות והוא העבודה הרצויה אצלו ית"ש מכל שאר העבודות התלויות במעשה ולפיכך התחיל בהלכות בית הבחירה כי שם העבודה לא בזולתו כאשר יתבאר בע"ה:
<b>מצות עשה לעשות בית לד' מוכן כו'. </b> ברייתא בסנהדרין פ' כ"ג <sup style="color: gray;"> ב)</sup> תניא ר' יוסי אומר שלש מצות נצטוו ישראל בכניסתן לארץ להעמיד להם מלך ולהכרית זרעו של עמלק ולבנות בית הבחירה. מוכח בהדיא דבנין בית הבחירה מצות עשה הוא:<br/><b> ומהרר"ד ן' זמרא כתב </b> אע"פ שבמקצת מקומות מקדים המוזהר למצוה דכתיב סור מרע ועשה טוב. בהלכות אלו מבואר שלא יכול להקדים המוזהר ממנו שאם אין מקדש אין מזבח ואיך יקדים לא תבנה אתהן גזית לא תעלה במעלות, ומ"מ דע כי אין כלל בהלכות הרב אלא הכל כפי הענין כי לפעמים מקדים המוזהר ולפעמים המצוה. וכבר כתבתי בתשובת שאלה טעם פתיחת ההלכות של כל הי"ד:<br/><b> עשה </b> ומצוה זו מפורשת בתוספתא דזבחים <sup style="color: gray;"> ג)</sup> ובספרי: <sup style="color: gray;"> ד)</sup>
<b> וחוגגים אליו שלש פעמים בשנה כו'. </b> כתב מהרר"ד ן' זמרא ז"ל זו מצוה בפני עצמה הוא <sup style="color: gray;"> ה)</sup> וסמך אותה כאן להודיע מעלת הבית שצוה הכתוב לעלות ולראות בבית הזה ששם השכינה שרויה דכתיב אל פני האדון ה' צבאות. ולשון חוגגין עליו נמשך אחר לשון הערב וכן בכמה מקומות:
<b> והיה לפי שעה כו'. </b> כתב מוהרר"י קורקוס ז"ל זבחים פ' חטאת <sup style="color: gray;"> ו)</sup> ונחלקו בשם בברייתא בפירש מנוחה ונחלה דאיכא מ"ד מנוחה זו שילה דאז נחו מכיבוש. ונחלה זו ירושלים שהיתה נחלת עולמים דכתיב היתה לי נחלתי וגו'. ואיכא מ"ד איפכא מנוחה זו ירושלים דכתיב זאת מנוחתי עדי עד. נחלה זו שילה וה"ק לא מבעיא אל המנוחה דלא אתותין אלא אפילו אל הנחלה לא אתותין. ואיכא מ"ד זו וזו שילה. מנוחה שנחו מכיבוש נחלה שפלגו בהנחלות דכתיב ויחלק יהושע ויפל גורל בשילה ע"פ ה'. ואיכא מ"ד זו וזו ירושלים מנוחה מנוחת הארון דכתיב ויהי בנוח הארון גו' נחלה שהוא נחלת עולמים. וסתם מתני' התם כדעת ראשונה הוא. ומנוחה זו שילה ונחלה זו ירושלים. ורבינו לא ביאר כאן בזה דבר. כי לא הביא הפסוק אלא להוכיח ממנו דמקדש לפי שעה היה. ופשוט הוא:
<h3>הלכה ב</h3>
<b>כיון שנכנסו כו'. </b> כתב מוהרר"י קורקוס ז"ל גז"ש בזבחים. <sup style="color: gray;"> ז)</sup> וכבר נתבאר בהלכות שמיטה <sup style="color: gray;"> ח)</sup> מנין לנו דשבע כבשו ושבע חלקו ומיד שחלקו באו לשילה שהוא המנוחה ונלמד מהפסוקים. גם שם <sup style="color: gray;"> ט)</sup> למדו מדכתיב ותביאהו בית ה' שילה נראה שהיה בית וכתיב ויטש משכן שילה אהל שכן באדם וימאס באהל יוסף נראה שהיה אהל. הא כיצד אבנים מלמטה והיינו בית וירועות מלמעלה כאהל. גם שם <sup style="color: gray;"> י)</sup> למדו דימי נוב וגבעון נ"ז שנה. שהרי כשמת עלי הכהן חרבה שילה ובאו לנוב וכשמת שמואל חרבה נוב ובאו לגבעון. וכתיב מיום שבת הארון בקרית יערים וירבו הימים עשרים שנה ואלו העשרים הם משמת עלי עד שמלך שאול עשר שנים ושמואל מלך בהם ואח"כ מלך שנה בחברת שאול שהיה שאול נמשך אחר עצתו וב' שנים מלך שאול לבדו. ושבע שנים מלך דוד בחברון לבד ועדיין היה הארון בקרית יערים ובשנה שמינית למלכו שאז מלך על יהודה וישראל והביא הארון מקרית יערים אל עיר דוד ול"ג שנה מלך על יהודה וישראל עוד ושלמה בנו מלך ד' שנים קודם שבנה הבית הרי נ"ז שנים. ומסיים בה נמצא לשילה שס"ט שנה. פי' כי בשנת ת"פ לצאת בני ישראל ממצרים נבנה הבית צא מהם ארבעים של מדבר וי"ד לגלגל ונ"ז לנוב וגבעון נשארו שס"ט לשילה:<br/><b> ומהרר"ד ן' זמרא כתב </b> ולא נתפרש כמה היו בנוב <sup style="color: gray;"> יא)</sup> וכמה היו בגבעון ולפי הנראה ל"ב היו בנוב וכ"ה בגבעון דכתיב ונר אלקים טרם יכבה כו' משמע דסמוך למיתת עלי נתנבא שמואל, ובודאי לא נתנבא פחות מעשרים שנה ותנא כשמת עלי הכהן חרבה שילה ובאו לנוב כשמת שמואל הרמתי חרבה נוב ובאו לגבעון וכל שנותיו של שמואל הרמתי נ"ב שנה. הרי שבנוב עמד המשכן ל"ב שנה וכ"ה שנים בגבעון הרי נ"ז:
<h3>הלכה ג</h3>
<b>כיון שנבנה המקדש כו'. </b> כתב מוהרר"י קורקוס ז"ל פ"ק דמגילה <sup style="color: gray;"> יב)</sup> שילה יש אחרי' היתר ירושלים אין היתר אחר קדושתה. ובפ"ב דשבועות <sup style="color: gray;"> יג)</sup> אמרו ירושלים קדושתה קדושת עולם. ורש"י ז"ל פי' שאין אחרי' היתר במות. וכן אמרו בזבחים <sup style="color: gray;"> יד)</sup> באו לירושלים ונאסרו הבמות ולא היתה להם עוד היתר. אבל בתוס' <sup style="color: gray;"> טו)</sup> פירשו דאפילו למ"ד לא קדשה לעתיד קרי לי' שפיר קדושת עולם כיון שאין ראוי לחזור ולקדש אלא אותו מקום. והם דברי רבינו ז"ל. ובמכילתא <sup style="color: gray;"> טז)</sup> אמרו עד שלא נבחרה ירושלים היה כל ארץ ישראל ראוי למזבחות משנבחרה ירושלים יצאה כל א"י שנאמר השמר לך פן תעלה עולתיך בכל מקום אשר תראה. עד שלא נבחרה בית עולמים היה כל ירושלים ראוי' לשכינה משנבחרה בית עולמים יצאה ירושלים שנאמר כי בחר ה' בציון אוה למושב לו זאת מנוחתי עדי עד פה אשב וכו'. והוא כתוס' דמגילה <sup style="color: gray;"> יז)</sup> וזהו שכתב רבינו לבנות בית ולהקריב קרבן: <sup style="color: gray;"> יח)</sup><br/><b> ומהרר"ד ן' זמרא ז"ל כתב </b> משנת פ' פרת חטאת <sup style="color: gray;"> יט)</sup> באו לירושלים ונאסרו הבמות ולא היו להם עוד היתר והיא היתה נחלה ומאי נחלה נחלת עולמים וזהו שכתב ז"ל ואין שם בית לדורי דורות אלא בירושלים לבד ובהר המוריה כו':
<h3>הלכה ד</h3>
<b>בנין שבנה שלמה כו'. </b> כתב מהרר"ד ן' זמרא ז"ל כתב כל זה לפי שיש בבנין שבנו בני הגולה כנזכר במס' מדות <sup style="color: gray;"> כ)</sup> דברים שלא היו בבנין שלמה. והם מעין דברים המפורשים ביחזקאל. כי הא דתנן פ"ב <sup style="color: gray;"> כא)</sup> דמדות ארבע לשכות היו בארבע מקצעות החצר כו':
<h3>הלכה ה</h3>
<b>ואלו הם הדברים המעכבין </b><br/><b> כב)</b><br/><b> כו'. </b> כתב מוהרר"י קורקוס ז"ל כ"ז מבואר בכתובים. ומה שאמר ושלשתם נקראים היכל כי במס' מדות <sup style="color: gray;"> כג)</sup> אמרו ההיכל ממזרח למערב ק' ונכנס בזה אולם ובית קדש הקדשים וכאשר יתבאר. וכל השאר נתבאר במדות ובזבחים פ' איזהו מקומן <sup style="color: gray;"> כד)</sup> ופ' קה"ק <sup style="color: gray;"> כה)</sup> ופ"ק דיומא. <sup style="color: gray;"> כו)</sup> ומקום המזבח כתב רש"י ז"ל <sup style="color: gray;"> כז)</sup> שהוא משוך לדרום ובגמרא איכא מ"ד דכולו לדרום הוי קאי. ואיכא מ"ד כולו בצפון. ואיכא מ"ד רובו בצפון. ורבינו תפס כסתם מתני' דמדות דסבר דרובו בדרום <sup style="color: gray;"> כח)</sup> הי' וכאשר יתבאר פ"ה גבי מדות העזרה. ושלחן בצפון ומנורה בדרום. ונתבאר גם בשקלים ומקומות הרבה בתלמוד:<br/><b> ומהרר"ד ן' זמרא ז"ל כתב </b> ויש דברים שאינם עיקר בבנין כגון לשכות ועליות: <sup style="color: gray;"> כט)</sup>
<b> וכל המוקף במחיצה זו כו'. </b> הוא הנקרא עזרה כו'. כתב מהרר"ד ן' זמרא ז"ל העזרה זו הוא עזרת ישראל משער ניקנור ולפנים והכל נקרא מקדש סתם לענין האסורים ליכנס למקדש:<br><span class="N"> כט) ע' מנ"ח מצוה רנ"ד הוכיח מש"ס ע"ז מ"ג ע"ב לא יעשה אדם בית כו' חצר תבנית עזרה כו' ולא נקיט נמי תבנית חיל והר הבית משום דאלו אינם בכלל משמשין יעו"ש. וכזה יש להוכיח גם בלשכות ועליות דאינם עיקר בבנין הבית. וע' לקמן פ"ז ה"ד בהגהות ובח"ס או"ח סי' ל. וגם בלשכות הפתוחות לקדש דקי"ל דתוכן קדש ואוכלין שם קד"ק אמרי' בזבחים נ"ו ע"א דרק לאכילה נתרבו מקרא אבל לא לשחוט בהם ולחייב עליהם משום טומאה יעו"ש דמשמע דלא קדשו כקדושת עזרה וכ"כ התוס' יומא ח' ע"א ד"ה דאי. אמנם בתו"כ פ' צו פ"ב אמרי' מנין לרבות לשכות כו' ופתוחות לקדש ת"ל במקום קדש יעו"ש ובנוב"ת או"ח סי' קכ"ד בזה. וע"ע לקמן ה"ט בראב"ד שכתב והלא לשכת כ"ג של עץ היתה וכן בהט"ז וז"ל וכן מכל העזרות ומכל הלשכות שהן קדש יעו"ש ובכ"מ ומהר"י קורקוס שם.</span>
<h3>הלכה ו</h3>
<b>ועושין במקדש כלים כו'. </b> כתב מהרר"ד ן' זמרא ז"ל הכל בכלל ועשו לי מקדש ואין כל אחת מהן מצוה בפני עצמה: <sup style="color: gray;"> ל)</sup>
<b> מזבח לעולה ולשאר הקרבנות כו'. </b> כתב מהרר"ד ן' זמרא ז"ל לישנא דקרא נקיט דכתיב ועשית עליו את עולתיך ואת שלמיך וגו' <sup style="color: gray;"> לא)</sup> דאי לאו הכי מזבח לקרבנות הוי לן למימר ותו לא:
<b> וכבש שעולים בו כו'. </b> כתב מהרר"ד ן' זמרא ז"ל כ"ז מבואר במס' מדות וכללם בדרך כלל ואח"כ מפרש כל אחד ואחד במקומו:
<b> ומקומו לפני האולם משוך לדרום כו'. </b> כתב מהרר"ד ן' זמרא ז"ל פלוגתא דתנאי דגרסינן בפ' קד"ק <sup style="color: gray;"> לב)</sup> מאן תנא דפליג עלי' דריה"ג ראב"י הוא, דתניא ראב"י אומר צפונה שיהיה צפון פנוי מכלום ואפילו מן המזבח. והמזבח היה לפני פתח אהל מועד ופסק הרב כראב"י:
<b> וכיור וכנו כו'. </b> כתב מהרר"ד ן' זמרא ז"ל סתם מתני' הוא פ"ג דמדות, ולרב יוסי דאמר ספ"ק דכלים דבחמשה דברים שוה בין האולם ולמזבח להיכל שאין שלא רחוץ ידים ורגלים נכנסים לשם כיור האיך נתן היה וקרא כתיב ונתת אותו בין אהל מועד ובין המזבח, וצריך לומר דסבר רב יוסי כולו מזבח בצפון קאי. <sup style="color: gray;"> לג)</sup> ומזבח ל"ב אמה נמצא המזבח בולט ויוצא בצד צפון ושם היה הכיור נתן שאין זה בין האולם ולמזבח. ונקרא בין אהל ובין המזבח. כלומר בין שניהם. ועדיין צריך תלמוד. ולא קי"ל כר"י: <sup style="color: gray;"> לד)</sup>
<b> שהוא שמאל הנכנס כו'. </b> שהרי הנכנס פניו למערב והדרום לשמאלו:
<b> ומזבח לקטורת ומנורה ושלחן כו'. </b> כתב מהרר"ד ן' זמרא ז"ל דבכלהו כתיב לפני ה'. המנורה בדרום דכתיב על ירך המשכן נגבה. ושלחן מימין דכתיב על ירך המשכן צפונה והוצרך הרב ז"ל לכתוב משמאל הנכנס להודיעני דצפון ודרום הנזכר בכתוב היינו דרומו של עולם וצפונו של עולם. ומכאן אתה למד כי לעולם היו מעמידין המשכן פניו למזרח כדי שיהיה מקום שכינה במערב. כי לעולם שכינה במערב. ומ"ש ז"ל שעליו לחה"פ. לאפוקי שאר שלחנות שעשה שלמה המלך דתניא <sup style="color: gray;"> לה)</sup> עשרה שלחנות עשה שלמה המלך ולא היה מסדרין אלא על של משה שנאמר ואת השלחן אשר עליו לחה"פ זהב. ראב"ש אומר על כולן היו מסדרין ור"י בר"י אומר לא היו מסדרין אלא על של משה כו'. וכן נראה שהוא דעת רבינו שכתב שעליו לחם הפנים. <sup style="color: gray;"> לו)</sup> ונחלקו שם ג"כ על עשר מנורות שעשה שלמה המלך ז"ל. אם היו מדליקין בהם או לא:
<h3>הלכה ז</h3>
<b>ושניהם בצד קדש הקדשים מבחוץ כו'. </b> כתב מהרר"ד ן' זמרא ז"ל לשון זה מורה שהיו קרובים אל קדש הקדשים <sup style="color: gray;"> לז)</sup> יותר מפתח ההיכל. והכי איתא התם <sup style="color: gray;"> לח)</sup> תני חדא מחצי בית ולפנים היו מונחים ותני חדא משליש הבית ולפנים היו מונחים. ול"ק מר חשיב בית קדשי הקדשים בהדי היכל ומר לא חשיב בית קדשי הקדשים בהדי היכל. הא למדת כי בשלש אמות פנימיות של היכל היו מונחים. וכ"כ לקמן הרב. <sup style="color: gray;"> לט)</sup> וטעמא דכתיב בהו לפני ה'. וכל מה דאפשר לקיים בהם <sup style="color: gray;"> לז)</sup> לפני ה' מקיימינן:
<b> ומזבח הקטורת משוך מבין שניהם לחוץ כו'. </b> כתב מהרר"ד ן' זמרא ז"ל סדר המקראות הכי משמע. ויתן את השלחן <sup style="color: gray;"> מ)</sup> ולפי שהוא לימין הנכנס וכל פינות שאתה פונה לא יהיו אלא לימין. ואח"כ וישם את המנורה <sup style="color: gray;"> מא)</sup> ואח"כ וישם את מזבח הזהב באהל מועד <sup style="color: gray;"> מב)</sup> לפני הכפורת. ומהסדר הזה אתה למד סדר הנחתן. ומדכתיב לפני הכפורת <sup style="color: gray;"> מג)</sup> אתה למד שיהיו בין שניהם כדי שלא יהיה דבר מפסיק בינו לבין הכפורת. ותניא פ' אמר להם הממונה. <span class="R"> מד)</span> שלחן בצפון משוך מן הכותל שתי אמות ומחצה. מזבח ממוצע ועומד באמצע ומשוך כלפי חוץ. ופרכינן ונוקמוה להדייהו. כיון דכתיב ואת המנורה נוכח השלחן בעי' דחזי אהדדי:
<h3>הלכה ח</h3>
<b>כשבונים ההיכל כו'. </b> כתב מוהרר"י קורקוס ז"ל בסוטה פ' עגלה ערופה <sup style="color: gray;"> מה)</sup> אבן שלמה מסע נבנה. דברים ככתבן דברי ר' יהודה. א"ל ר' נחמיה וכי אפשר לומר כן והלא כבר נאמר כל אלה אבנים יקרות אבני גזית מגורדות במגרה א"כ מת"ל אבן שלמה שהי' מתקן מבחוץ ומכניס מבפנים. אמר רבי נראין דברי ר"י באבני מקדש, ודברי ר"נ באבני בית, ואעפ"כ פסק רבינו ז"ל כר' נחמיה דקראי כוותיה דייקי דכתיב כל אלה וגו' וכאשר הקשה הוא על ר' יהודה, ודברי רבי לא הכרעה הם ואינו נקרא מכריע <sup style="color: gray;"> מו)</sup> דר' נחמיה באבני קדש הוא דמיירי דאבני בית ליכא קפידא אליבא דכ"ע. דוק ותשכח:<br/><b> ומהרר"ד ן' זמרא ז"ל כתב </b> הכי אמרי' במס' תמיד <sup style="color: gray;"> מז)</sup> ואמרי' במכילתא <sup style="color: gray;"> מח)</sup> לא תבנה אתהן גזית. בו אי אתה בונה גזית. אבל אתה בונה גזית בהיכל ובבית קדשי הקדשים. הא מה אני מקיים ומקבות והגרזן וכל כלי ברזל כו' בבית אינו נשמע אבל בחוץ נשמע כי חרבך הנפת עליה ותחללה ר' אלעזר בר' שמעון אומר המזבח נברא להאריך ימיו של אדם והברזל נברא לקצרם. אינו דין שיניף המקצר על המאריך:
<h3>הלכה ט</h3>
<b>ואין בונין בו עץ בולט כו'. </b> כתב מוהרר"י קורקוס ז"ל בהשגות א"א והלא לשכת כ"ג של עץ היתה כו'. והנה לדעת הר"א ז"ל שהוא מפרש אצל מזבח ה' מעזרת אנשים ולפנים לבד. א"כ גם נטיעת אשירה לא יהיה אסור אלא מעזרת אנשים ולפנים דוקא. דאצל מזבח ה' אתרווייהו קאי. ובודאי שהדבר דחוק לומר כן. ובספרי <sup style="color: gray;"> מט)</sup> שנינו מנין לנוטע אילן ובונה בית בהר הבית שהוא בל"ת ת"ל אשרה כל עץ אצל מזבח ה'. ר' אליעזר אומר מנין שאין עושין אכסדרה בעזרה ת"ל אצל מזבח ה' ע"כ. מוכח בהדיא דאצל מזבח ה' אין משמעותו בעזרת אנשים דוקא כדברי הר"א ז"ל. וכאשר כתבו רבינו בהלכות ע"ז <sup style="color: gray;"> נ)</sup> שהנוטע בכל עזרה עובר בל"ת. ובמס' תמיד פ"א <sup style="color: gray;"> נא)</sup> אמרו על משנת ונכנס מבית המוקד לעזרה ובא לו. מהלכין באכסדרה מכאן ומכאן עד שמגיעין ללשכת עושה חביתין. ופריך עלה בגמרא ומי בנו אכסדרה בעזרה והא תניא ר"א אומר מנין שאין עושין אכסדרה בעזרה כו' ומסיק רב חסדא דאכסדראות של בנין היו. ומדקאמר סתם בעזרה, משמע שגם עזרת נשים בכלל, כי עזרה סתם כולל הכל בכל מקום. גם רש"י ז"ל בפי' החומש <sup style="color: gray;"> נב)</sup> כ"כ לא תטע וגו' אזהרה לנטוע אילן ובונה בית בהר הבית. והוא ההוא דספרי גם הרמב"ן ז"ל הסכים עמו וביאר דבריו דבונה בהר הבית מדרבנן הוא וקרא אסמכתא בעלמא. וכך הוא גם דעת רבינו ז"ל. וכן ביאר בהלכות ע"ז <sup style="color: gray;"> נג)</sup> דהרחקה יתירא הוא לאסור כל עץ בכל המקדש ואסמכוהו רבנן אקרא. ומעתה קושיית הר"א ז"ל צריכא יישוב גם לדעת רש"י והרמב"ן ז"ל. ונראה דמההיא שהיו מקיפין את כל העזרה גזוזטרא. לק"מ חדא כי לא היה דבר של קבוע אלא של ארעי לשעתה ומיד מסירין אותה. ואנן בדבר שהוא קבע מיירינן. ועוד כי לא היה בנין אלא מסדרין לוחות על זיזין של אבן שבולטין מהכותלים. וכ"כ רש"י ז"ל פ' החליל <sup style="color: gray;"> נד)</sup> גזוזטראות נתנו בכותליה בולטים מן הכותל סביב וכל שנה מסדרין לווחין שקורין פלנקא"ש כו'. וכיון שכן ודאי שאין זה נקרא בנין עץ ואין כאן איסור. ומה שהקשה מלשכת כ"ג. יש לדקדק ולדידיה היכי ניחא, שהרי לשכה זו לפנים משער ניקנור בעזרת אנשים היתה. <sup style="color: gray;"> נה)</sup> ומודה הר"א ז"ל דלפנים משער ניקנור אסור וקרינן בי' אצל מזבח ה'. אלא שאפשר לומר שדעת הר"א ז"ל דלשכה זו לא נתקדשה בקדושת עזרה. דהא קי"ל שאין ישיבה בעזרה אלא למלכי בית דוד בלבד וכ"ש שכיבה. וא"כ איך היה כ"ג דר שם ושוכב שם ז' ימים קודם יוה"כ <sup style="color: gray;"> נו)</sup> אלא שצריך לומר שכיון שמתחלה לשם כך עשו אותה לא נתקדשה בקדושת עזרה. וכן מצאתי שכתב הריטב"א ז"ל פ"ק דיומא. ומכח מה שהקשתי. <sup style="color: gray;"> נז)</sup> ומעתה להר"א ז"ל ניחא. ומ"מ מקשה על רבינו, דלא גרעה מהר הבית דודאי מכלל מקדש הוא. ואפשר לתרץ לדעת רבינו דאע"פ שנקרא לשכת העץ לא מפני שהיתה של עץ נקראת כן, אלא לאיזה סיבה אחרת שלא נתפרשה והרי לשכה שמפרישן כהן השורף את הפרה נקראת לשכת האבן. ולא על שם בניינה נקראת כן, אלא על שם שכל מעשיה בכלי אבנים. וגם זו אפשר שמפני סיבה אחרת נקראת כן. <sup style="color: gray;"> נח)</sup> ואפשר שהיו בה עצים ובנו אותם בטעות ובאו והסירם ונשאר שמה עליה. <sup style="color: gray;"> נט)</sup> או היה באותו מקום עץ גדול והסירו אותו ובנו אותה שם ונקרא שמה על שם אותו עץ. <sup style="color: gray;"> ס)</sup> או לאיזה סיבה אחרת. ואפשר היה לומר עוד, שאפילו אם היה בה עץ לא היה בולט וכל שאינו בולט לא דמי לנוטע אילן. ולכך כתב רבינו ואין בונין עץ בולט כו' וכן כשבונין אכסדרה של עץ הרי הוא בולט. <sup style="color: gray;"> סא)</sup> ולכך כתב רבינו בהלכות ע"ז אסור לעשות אכסדראות וכו' וכל האכסדראות והסבכות שהיו במקדש היוצאים מן הכתלים של אבן היו לא של עץ. משמע דלא קפיד אלא אסבכות ואכסדראות לא על הלשכות. אלא שזה דוחק. שוב ראיתי בהשגות הר"א ז"ל פ"ו מהלכות ע"ז שכתב, א"א לשכת העץ בית היתה בימה שעושין למלך בשעת הקהל לשעתה היתה וכן גזוזטרא שהיו מקיפין בעזרת נשים לשעתה היתה, ע"כ. נראה שכוונתו לתרץ כל מה שהקשה לו כאן על רבינו ותירץ בגזוזטראות כאשר תירצתי. וההיא דלשכת העץ נראה שכוונתו לומר שהיתה בית כשאר בתים של חול ולא נכללה בכלל האיסור. ולשון הגמרא הוא כי שם פ"ק דיומא <sup style="color: gray;"> סב)</sup> נחלקו רבנן ור' יהודה דרבנן סברי דבית שאינו לקיץ ולחורף אעפ"כ נקרא בית הילכך לשכה זו אעפ"י שאינה אלא לשבעת ימים בית נקראת וקרינן בי' מזוזות ביתך ומטעם זה חייבת במזוזה. ור"י סבר אינה נקראת בית ואינה חייבת בה. וזהו שכתב הר"א ז"ל בית היתה דכרבנן קי"ל וכיון דהויא בית וקרינן בי' ביתך אין בה איסור בנין דעץ דאפילו כהר הבית לא היתה, <sup style="color: gray;"> סג)</sup> והריטב"א ז"ל שסובר כאשר כתב הר"א ז"ל כאן דקדושת עזרה אין בה אבל קדושה מיהו אית בה. הוקשה לו מהא דתניא התם <sup style="color: gray;"> סד)</sup> ביתך מה ביתך שהוא חול אף כל שהוא חול יצאו לשכות ועזרות שהם קדש, וא"כ לשכת כהן גדול למה חייבת אפילו שהיתה בית דירה. והא דומיא דביתך בעינן שתהא דירה של חול. והוצרך לדחוק דההיא פליגי אדרבנן דלשכת כהן גדול. ורבינו בהלכות מזוזה <sup style="color: gray;"> סה)</sup> כתב כרבנן וכתב ההיא ברייתא. מוכח דס"ל דלשכת כ"ג לא היתה קדש. וזהו שכתב הר"א ז"ל שם לשכת כ"ג בית היתה. כלומר כשאר בתים. וכן כתבו רבינו <sup style="color: gray;"> סו)</sup> שלשכה זו אחורי שתי לשכות לשכת הגולה ולשכת הגזית. ולשכת הגזית היתה חצי' חול וזו היתה אחוריה. א"כ אין דוחק אם כולה תהא חול. <sup style="color: gray;"> סז)</sup> והשתא ומה לשכת הסנהדרין הוצרכו לעשותה חול. וחול לגמרי משמע לשכב ולישן. לשכת כ"ג לא כ"ש שצריך שתהא חול. כנ"ל לדעת רבינו וביאר דברי הר"א ז"ל שם:<br/><b> והרר"ד ן' זמרא כתב </b> בהשגות א"א כו' ואיברא דהכי משמע בפ"ק דתמיד <sup style="color: gray;"> סח)</sup> דתנן נטל את המפתח ופתח את הפשפש וכו' אלו מהלכין באכסדרא כו' ודאי עזרה זו עזרת אנשים היא ועלה פרכינן בגמרא ומי הוי אכסדראות וכו' ודעת רבינו דאע"ג דהך שקלא וטריא איירי באכסדראות דהוי בעזרת אנשים, מ"מ האיסור כולל בכל בנין הבית או מדאורייתא או מדרבנן א"נ משום הרחקה יתירא ושלא נאסר אלא דרך בנין ובולט, וכן כתב רבינו ז"ל ואין בונין עץ בולט. אבל כשהיו מקיפין את העזרה בגזוזטרא לא היה דרך בנין קבע, אלא לפי שעה ומיד מסירין אותו. ולשכת העץ אפשר דכך שמה, א"נ שהיתה מקורה בעץ כשאר תקרות במקדש ולא כשאר לשכות שהיו בנויות כיפה. <sup style="color: gray;"> סט)</sup> וכבר הארכתי בתשובה <sup style="color: gray;"> ע)</sup> על זה אחר שנודה לקושייתו של הראב"ד ז"ל. אבל מה שאני סובר בדברי רבינו. כי מה שכתב אין בונין בו עץ בולט כלל. על היכל ועזרה קאי שהוא מקדש בכלל, אבל שאר הר הבית היה מותר לבנות בו עץ <sup style="color: gray;"> עא)</sup> ולשכת העץ לא היה בנוי בקודש. <sup style="color: gray;"> עב)</sup> וכן נראה ממה שכתב בפ"ה <sup style="color: gray;"> עג)</sup> ולשכת העץ היתה אחורי שתיהם והוא היתה לשכת כהן גדול והוא הנקרא לשכת פרהדרין:
<h3>הלכה י</h3>
<b>ואם נעקרה אבן כו'. </b> כתב מוהרר"י קורקוס ז"ל פ"ב דזבחים <sup style="color: gray;"> עד)</sup> ילפינן הואיל וריצפה מקדשת וכלי שרת מקדשין. מה כ"ש לא יהיה דבר חוצץ אף ריצפה לא יהיה דבר חוצץ ובעי עלה נדלדלה האבן ועמד הכהן עליה מאי. היכא דאין דעתו לחברה. לא תיבעי לך דודאי חייצא. כי תבעי לך שדעתו לחברה מאי. כיון שדעתו לחברה כמאן דמחברה דמיא או דילמא השתא מיהא תלושה. רבה זוטי בעי לה הכי בעי רב אמי נעקרה האבן ועמד במקומה מהו דרך שירות בכך או אין דרך שירות בכך. ובהשגות א"א עוד אמרו כו' והנה הבעיא הראשונה דהיינו היכא שדעתו לחברה אי כמחובר דמיא או לא. אעפ"י שלא פירשה רבינו ז"ל <sup style="color: gray;"> עה)</sup> נכללת היא בלשונו שכתב אסור לכהן לעמוד עליה עד שתקבע. ומאי שתקבע בארץ. והוי סגי דלימא אסור לכהן לעמוד עליה ותו לא. דפשיטא דכשתקבע בארץ שמותר. אלא ודאי הכי קאמר עד שתקבע בארץ, אף אם בדעתו לחברה ולקבעה אינו מועיל עד שיקבע אותה בפועל כספיקא דר"א ולכך לא השיג הר"א ז"ל ממנה אמנם בעיא דרבה זוטי לא הזכירה רבינו ז"ל ולא רמזה. ואי מהא דהכא ל"ק כולי האי כי אין רבינו מפרש כאן כל הדינים והפרטים דשייכי לעובדי עבודה, אלא דברים דשייכי לבנין בית המקדש או העזרה. אלא בהלכות ביאת מקדש ספ"ה כתב פרטי דינים אלו ולא הזכיר דין זה דהיינו עמד בגומא דאין דרך שירות בכך. ואפשר שהוא סובר דכיון דסתם תלמודא מייתי מעיקרא בעיא דר"א בעמד על האבן ומטעם חציצה לחוד. משמע דלההוא לישנא עמד בגומא שפיר דמי. ולא חיישינן לדרך שירות בכך ולא מבעיא לן בהכי. הכי נקטינן דהוי לישנא דסתם תלמודא. וליתא לדרבה זוטי דבעי לדר' אמי בעמד בגומא דפליג אלישנא קמא. ואפשר היה לדחוק שהוא נכלל במ"ש שם וז"ל וכן כל העוסק בעבודה מעבודת המקדש צריך שיהיה עומד על הרצפה. וכשעמד בגומא הרי אינו עומד על הרצפה. כי השאר רצוף ומקום שעומד אינו רצוף. והראשון הוא הנכון. ומ"מ ודאי שאם נטלו כל אבני העזרה אין בכך קפידא. כיון שמקום רגליו שוה לשאר העזרה דדוד עד התהום קדיש ודרך שירות בכך. כן נתבאר שם בגמרא, אלא שאיני רואה שהזכיר זה רבינו. ומצאתי בפ' אלו הדברים <sup style="color: gray;"> עו)</sup> בתוס' שהקשו עלה דמימרא דר' יוחנן שאמר מחילות לא נתקדשו. מהא דאמרינן דדוד עד התהום קדיש ותרצו דהא אמרינן בפ' כיצד צולין היינו בפתוחות לחול אבל פתוחות לקדש נתקדשו ועדיין קשה דאפילו פתוחות לחול למה לא היו קדושים אי עד התהום קדש. ולכך אפשר שסובר רבינו דהאי סוגיא דזבחים פליגא אההיא מימרא דר' יוחנן וכר' יוחנן קי"ל וא"כ בנטלו אבני העזרה אינו יכול לשרת. דאין קדוש אלא ריצפה עליונה <sup style="color: gray;"> עז)</sup> ולפי זה נצטרך לומר שאם רגלו אחת בגומא דמי כמו על גבי כלים:<br/><b> והרר"ד ן' זמרא ז"ל כתב </b> בהשגות א"א כו' ורבינו ז"ל סובר שאם נעקרה אבן ממקומה ועמד במקומה שפוסל את העבודה שהרצפה נתקדשה ולא קרקעות ולפיכך לא כתב דין זה הכא. דהכא איירי בשעמד האבן במקומה ולא פסל העבודה. אלא לכתחילה לא יעמוד עליה. וזהו שכתב ואסור לכהן העובד לעמוד עליה כו' וכתב אותו הכא. אעפ"י שאין זה מקומו ללמד דרצפת העזרה. צריך שיהיה האבנים קבועות בקרקע. ואיכא למידק למה השמיט הרב ז"ל שתי האיבעיית דבעי ר"א נדלדלה אבן ועמד במקומה מהו היכא דאין דעתו לחברה לא תבעי לך דודאי חייצי כי תבעי לך דדעתו לחברה וחילוק זה לא הזכירו הרב ז"ל לא כאן ולא בהלכות ביאת מקדש. ואידך בעיא נעקרה אבן ועמד במקומה אי דרך שירות בכך או אין דרך שירות בכך, לא כתבה הרב ז"ל. וזה השגתו של הראב"ד ז"ל. ומה שנראה לי בדעתו ז"ל כי שתי בעיות אלו בנויות על דכי קדיש דוד עד ארעית תהומה קדיש. והיינו דאמרינן בבעיא קמייתא היכא דאין דעתו לחברה ודאי חייצי כלומר חוצצת האבן בין רגליו לקרקע. משמע דקרקע נתקדש. ובאידך בעיא אמרי' פשיטא לי' דעד ארעית תהומה קדיש. ואנן קי"ל <sup style="color: gray;"> עח)</sup> דמחילות הפתוחות להר הבית לא נתקדשו. וכ"כ ז"ל פ"ו דמחילות הפתוחות לעזרה קדש והפתיחות להר הבית חול. ומשמע דאע"פ שהם תחת העזרה. דאי בהר הבית מאי פתיחות להר הבית, ומאי למימרא. ואם איתא דדוד המלך וגד החוזה קדשי עד ארעית התהום. הרי שכל מה שתחת העזרה קדש הוא. וקדושת מקום המחילות להיכן הלכה. ומשום הכי לא כתב אין דעתו לחברה ודאי חייצי. דל"ש למימר הכי. אלא א"כ מה שתחתיה קדיש. הילכך בין דעתו לחברה בין אין דעתו לחברה כיון שהיא עומדת במקומה ונתקדשה לכתחילה לא יעמוד עליה. ואם עמד ועבד לא פסול עבודה. והיינו נמי שלא כתב בעיא השניה כיון דלא נתקדש קרקעית הרצפה. אלא הרצפה עצמה. לא שייך למימר דרך שירות בכך או אין דרך שירות בכך. ותו קשה דכיון דנתקדש קרקעית הרצפה למה אין דרך שירות בכך. הכי מפני שמקצת הקרקע מרוצף ומקצתו אינו מרוצף אין דרך שירות בכך. ורש"י ז"ל דחק לפרש מי הוי אורח ארעא ומקרי שירות או לא. נמצא לפ"ז שתי הבעיות פשוטות דאם עמד בגומא ועבד עבודתו פסולה. שהרי לא עמד על מקום המקודש. ואם עמד על אבן שנדלדלה לא פסל העבודה כיון דקיימא בדוכתא ונתקדשה. אבל לכתחילה לא יעבוד. - עוד י"ל דלאו תרי בעיי נינהו אלא איכא דבעי לה הכי ואיכא דבעי לה הכי. ולא כתב רבינו ז"ל בעיא דרבה זוטי. חדא דבעיא דסתם תלמודא אית לן למינקט. ותו דקשיא כיון דקרקעית נתקדשה ודאי דדרך שירות בכך. ומה שלא כתב חילוק בין דעתו לחברו או אין דעתו לחברו. משום דלא משכחת לה. דודאי דעתו לחברו דסתמא דמילתא לחברה קיימא. וכיון דלא נפשטה בעיין לכתחילה לא יעמוד עליה ויעבוד. אבל אם עבד לא פסלה העבודה. וזהו שלא כתב הכא. ובהלכות ביאת מקדש בעיית אלו. וצריך לומר לפי דרך זה. כשקידש דוד עד לארעית תהומה הותנה שאם יחפרו שם מחילות ויהיו פתוחות לחוץ שלא יתקדשו. <sup style="color: gray;"> עט)</sup> א"נ קידש קרקע. חללות שהיה בקרקע לא קדיש. ותפוס לשון אחרון. כיון דאמרינן בגמרא דדוד קדיש עד לארעית התהום ולא אשכחנא מאן דפליג עלה לית לן למיעבד פלוגתא מדעתן מכח קושיא אלא הדרינן לתרוצי כל מה דאפשר:
<h3>הלכה יא</h3>
<b>ומצוה מן המובחר כו'. </b> כתב מוהרר"י קורקוס ז"ל פ"ק דשבת <sup style="color: gray;"> פ)</sup> אמרו כן<br/><b> ומהרר"ד ן' זמרא ז"ל כתב </b> כל זה מבואר מבנין הורדוס <sup style="color: gray;"> פא)</sup> ואפילו בית הכנסת צריך להגביהו מכל בתי העיר: <sup style="color: gray;"> פב)</sup>
<h3>הלכה יב</h3>
<b>אין בונין כו'. </b> כתב מוהרר"י קורקוס ז"ל שבועות פ"ב. <sup style="color: gray;"> פג)</sup> ופ"ק דברכות <sup style="color: gray;"> פד)</sup> אמרו ואעפ"י שאין ראיה לדבר פי' דעד צאת הכוכבים יום הוא. זכר לדבר ואנחנו עושים במלאכה וגו' מעלות השחר עד צאת הכוכבים ואומר והיה לנו הלילה משמר והיום למלאכה דמשמע דיום למלאכה היינו מעלות השחר עד צאת הכוכבים:<br/><b> ומהר"ד ן' זמרא ז"ל כתב </b> ומסתברא לי דוקא משער ניקנור ולפנים שנקרא מקדש אין בונין אלא ביום. אבל הר הבית שהוא כנגד מחנה לוי' בונין אפילו בלילה <sup style="color: gray;"> פה)</sup> וקרא מסייע לי דכתיב ביום הקים את המשכן ולא חצר אהל מועד:
<b> ועוסקים בבנין מעלות השחר כו'. </b> כתב מהר"ד ן' זמרא ז"ל ואע"ג דקרא דמעלות השחר וגו' בבנין החומה הוא דכתיב ולא בבנין הבית <sup style="color: gray;"> פו)</sup> אסמכתא בעלמא הוא:
<b> ואין מבטלין תינוקת כו'. </b> כתב מהרר"י קורקוס ז"ל פר' כל כתבי הקדש <sup style="color: gray;"> פז)</sup> מימרא דריש לקיש והטעם ברור דאין העולם מתקיים אלא בהבל פיהם כדאיתא נמי התם:<br/><b> ומהרר"ד ן' זמרא ז"ל כתב </b> זה פשוט פ"ק דמגילה <sup style="color: gray;"> פח)</sup> ומשמע דמבטלין ת"ת לבנין בית המקדש ואע"ג שזה עשה וזה עשה. מ"מ אפשר לקיים ת"ת בלילה. ואע"ג דכתיב והגית בו יומם ולילה איכא מאן דס"ל <sup style="color: gray;"> פט)</sup> דבק"ש יצא ידי והגית בו יומם ולילה ואפשר יהרהר בלבו והוא עומד ובונה. וז"ל רבינו בהלכות ת"ת <sup style="color: gray;"> צ)</sup> היה לפניו עשיית מצוה ות"ת אם אפשר למצוה לעשות ע"י אחרים, לא יפסיק מתלמודו ואם לאו יעשה המצוה ויחזור לתלמוד. ונ"ל הטעם שזו המצוה עוברת וזו אינה עוברת: <sup style="color: gray;"> צא)</sup>
<h3>הלכה יג</h3>
<b>ומזבח אין עושין אותו כו'. </b> כתב מוהרר"י קורקוס ז"ל ברייתא בזבחים פ' קדשי קדשים <sup style="color: gray;"> צב)</sup> ראב"י אומר מה ת"ל אבנים שלש פעמים אחד של שילה ואחד של נוב וגבעון ואחד בית עולמים. עוד שם מזבח אדמה שיהיה מחובר באדמה שלא יבננו לא ע"ג כופין ולא ע"ג מחילות, <sup style="color: gray;"> צג)</sup> ר' ישמעאל אומר כל אם שכתובה רשות חוץ מזה ואם תקריב מנחת בכורים חובה. אם כסף תלוה את עמי חובה. ואם מזבח אבנים חובה. או אינו אלא רשות ת"ל אבנים שלמות תבנה. ונתבאר שם דאם שכתב היינו לומר שאם רצה בלבנים עושה, באבנים עושה, וקל וחומר לשאר כל הכלים שאם רצה לשנות משנה כן למדו שם:<br/><b> ומהר"ד ן' זמרא ז"ל כתב </b> אמרינן בפ' קד"ק <sup style="color: gray;"> צד)</sup> אמר ר' שמעון בן פזי משום בר קפרא שיתן הוסיפו. מעיקרא סבר מזבח אדמה שהוא אטום באדמה. ולבסוף סבר שתייה כאכילה ומאי מזבח אדמה שהוא מחובר באדמה שלא יבנהו לא ע"ג כופין ולא ע"ג מחילות. וא"ת והלא היה שם בור של שיתין. וי"ל שלא היה חשוב מחילה כיון שהוא לצורך המזבח. תוספות:
<b> ואם מזבח אבנים מפי השמועה למדו כו'. </b> יש כיוצא בו. <sup style="color: gray;"> צה)</sup> ואם יהיה היובל לבני ישראל. אם כסף תלוה:
<h3>הלכה יד</h3>
<b>וכן אבני ההיכל כו'. </b> כתב מוהרר"י קורקוס ז"ל תוספתא דמגילה פ"ב. ונראה שפגימת אבני ההיכל והעזרות אינם פוסלות בחגירת הצפורן לבד, שהרי בסוטה פ' עגלה ערופה <sup style="color: gray;"> צו)</sup> ובגיטין פ' מי שאחזו <sup style="color: gray;"> צז)</sup> מוכח שבית המקדש נבנה ע"י שמיר. ואע"פ דאנן לא קי"ל כההוא סוגיא דגיטין דאתיא כמ"ד דאבנים מגוררות במגרה דכתיבי בקרא היינו לבנין הבית, ואנן כר' נחמיה קי"ל כאשר נתבאר. מ"מ מוכח דע"י שמיר יכולים לבנותו דבהא לא פליגי. ובע"ז פ' ר' ישמעאל <sup style="color: gray;"> צח)</sup> מוכח דשמיר עביד חגירת צפורן, שאמר שם גבי אבני מזבח ששקצום מלכי יון. היכא נעבד לתבירונהו. אבנים שלמות אמר רחמנא. לינסרנהו לא תניף עליהם ברזל אמר רחמנא. וקשה דליעבד ע"י שמיר, אלא מוכח דשמיר עביד פגימה כל דהו. וא"כ איך בנו הבית בשמיר. אלא ע"כ אין חגירת צפורן פוסל באבני מקדש. <sup style="color: gray;"> צט)</sup> ומזבח שאני דחמירי דהוי מדאורייתא דכתיב אבנים שלמות תבנה, משמע דקפיד קרא אפגימה כל דהוא שהרי אינם שלמות, אבל באבני מקדש לא קפיד קרא ומדרבנן הוא. ודי שיהא פוסל כל שהוא פגימה הנראית להדיא לעין שכל הרואה אומר שהוא פגימה או אפשר ששיעורה טפח כפגימת בנין המזבח. ובזה תירצתי מה שהקשו בתוס' פ"ק דחולין <sup style="color: gray;"> ק)</sup> דאיך בנו ע"י שמיר כיון דעביד פגימה, ולא תירצו דבר. ובמה שכתבתי ל"ק מידי וכאשר כתבתי נראה מדברי הר"ן בפי' ההלכות פ"ק דקידושין:<br/><b> ומהר"ד ן' זמרא ז"ל כתב </b> הכי איתא במכילתא. <sup style="color: gray;"> קא)</sup> ואין פי' שלמות שלא הונף עליהם ברזל כאבני המזבח שהרי כתב לעיל <sup style="color: gray;"> קב)</sup> אלא מפצלין אותן ומסתתין אותן מבחוץ ומכניס אותן, והיינו ומקבות והגרזן וכל כלי ברזל לא נשמע בבית, בבית לא נשמע. אבל בחוץ נשמע, אלא שלמות שהי' חלקות, שלא יהי' פגומות ולא נגממות. וזהו שכתב אבני היכל ועזרות שנפגמו או שנגממו פסולין וכו'. ובין שנפגמו קודם שנבנה בין אחר שנבנה. ופי' שנגממו שניטלה ממנה חתיכה ואין שם פגם. <sup style="color: gray;"> קג)</sup> ומ"ש וכן אבני היכל, לא להשוותם לגמרי קאמר, אלא לענין פגימה לבד. ואם תשאל כיון דאבני מזבח בתולות ואבני היכל מסותתות מבחוץ, א"כ שמיר למה, ויש להשיב לצורך אבני החושן. <sup style="color: gray;"> קד)</sup> ועדיין יתבאר במעשה האפוד בע"ה:
<h3>הלכה טו</h3>
<b>כל אבן שנגע בה בברזל כו'. </b> כתב מהר"ד ן' זמרא ז"ל היינו מתני' דמייתינן לעיל שהברזל פוסל בנגיעה ובפגימה. <sup style="color: gray;"> קה)</sup> וטעם היות הכבש כמזבח. לפי שהיו משתמשים בו כתשמיש המזבח, <sup style="color: gray;"> קו)</sup> כאשר יתבאר במקומו בע"ה:
<b> והבונה אבן שנגע בו ברזל כו'. </b> כתב מהר"ד ן' זמרא ז"ל אע"פ שהיא שלמה ואין בה פגם לוקה. והבונה אבן פגומה עובר בעשה. אע"פ שלא נפגמה מחמת הברזל אלא מחמת דבר אחר עובר בעשה. וא"ת כיון שיש בו עשה למה לא מנו אותו בכלל מנין מצות עשה, <sup style="color: gray;"> קז)</sup> וי"ל דעד כאן לא הביא הרב זלה"ה בכלל מנין מצות עשה אלא מצות עשה שבאו בכתוב בפירוש. אבל כל ל"ת שבא מכלל עשה לא בא בכלל המנין. והכא כתיב אבנים שלמות תבנה, ולא פגימות, ולאו הבא מכלל עשה הרי הוא עשה ואינו בא בכלל המנין. וזה מבואר. ונמצא הבונה אבן פגום ע"י ברזל עובר בעשה ול"ת:
<h3>הלכה טז</h3>
<b>אבן שנפגמה או שנגע בה ברזל כו'. </b> כתב מהר"ד ן' זמרא ז"ל איכא למידק אבן שנגמם במזבח מאי. וי"ל דכ"ש שהוא פסולה, אם בבנין, ההיכל פסולה. כ"ש בבנין המזבח, והא דלא הזכיר רבינו דין זה, לפי שהבונה אבן שנגמם אינו עובר בעשה ולא בל"ת אבל פסולה הוא ודאי. וזהו שכתב לקמן <sup style="color: gray;"> קח)</sup> מביא אבנים שלמות וכו'. ומשמע שהדין שוה לענין אבן שנפגם או שנגמם אחר שנבנה בהיכל אותה האבן פסולה והשאר כשרות אעפ"י שלא נתבאר בדברי רבינו. דלא מסתבר לומר דקודם שנבנית פסולה ואחר שנבנית שתהא כשרה: <sup style="color: gray;"> קט)</sup>
<b> ומלבנים את המזבח כו'. </b> כתב מוהרר"י קורקוס ז"ל בהשגות א"א וכשסדין אותו כו'. ובמשנה <sup style="color: gray;"> קי)</sup> כך הוא ומלבנים אותו פעמים בשנה אחת בפסח ואחת בחג. וההיכל פעם אחת בשנה ר' אומר כל ערב שבת מלבנים אותו במפה מפני הדמים. לא היה סדין אותו בכפיסה של ברזל, שמא יגע בברזל ויפסול, שהברזל נברא לקצר ימיו של אדם והמזבח נברא להאריך ימיו של אדם. ואינו בדין שיניף המקצר על המאריך. ויש מי שפי' דרבי לא לאיפלוגי אתא אלא לאסופי ולומר דגם בכל ע"ש הי' מקנחים אותו במפה מפני הדמים ובתר הכי קאמר תו דליבון דת"ק לא בכפיס של ברזל, היו מקנחים אותו במפה מפני הדמים. פי' אלא בכפיס של עץ. כ"כ הר' עובדיה ז"ל, וכן נראה דעת הראב"ד ז"ל. אבל רבינו נראה דס"ל דרבי לאפלוגי את"ק אתא דקאמר ת"ק שמלבנים אותו שתי פעמים בשנה וקאמר איהו דבכל ע"ש מלבנים אותו מפני הדמים והיינו לשון מלבנים דנקיט דלשיטת הר"ע איבעי לי' לשנויי לישנא ולמתני מקנחין. אלא משמע דלפלוגי אמאי דקאמר ת"ק אתא ולבון דוקא קאמר. וקאמר שהיה במפה ולא בכפיס. וה"ה לת"ק דבהכי לא פליגי. והיינו דהדר ואמר לא היו סדין אותו כו' ויהיב טעמא למלתיה. זהו דעת רבינו ז"ל באותה משנה ולכך תפס הוא ואמר וכשמלבנים אותו מלבנים אותו במפה. ומ"מ שיטת הר"א ז"ל נראית יותר דודאי יותר טוב נראה שילבננו בכפיס של עץ יותר ממה שילבן אותו במפה. דמפה אין דרך ללבן בה אלא לקנח לחוד. וא"כ למה לא יעשו בשל עץ:
<h3>הלכה יז</h3>
<b>אין עושין כו'. </b> כתב מוהרר"י קורקוס ז"ל מכילתא <sup style="color: gray;"> קיא)</sup> לא תעלה במעלות מכאן אמרו עושה כבש למזבח, וביאורו שלא יעשה מדרגות והם נקראים מעלות שיצטרך להרחיב הפסיעות וערותו מתגלת. אלא עושה כבש וכדברי רבינו ז"ל:
<b> והעולה במעלות כו'. </b> כתב מהר"ד ן' זמרא ז"ל מקרא מלא הוא. ומדלא קאמר לא תעשה מעלות למזבח, משמע שהעושה פטור <sup style="color: gray;"> קיב)</sup> והעולה חייב. וסיפא דקרא נמי מוכח דקאמר אשר לא תגלה ערותך עליו:
<b> וכן הנותץ אבן אחת כו'. </b> כתב מוהרר"י קורקוס ז"ל ספרי פ' ראה מנין לנותץ אבן אחת מן המזבח ומן ההיכל ומן העזרות שהוא בל"ת שנאמר ונתצתם את מזבחותם וגו' לא תעשון כן כו'. ונראה שהלשון הכתוב בספרים בדברי הר"א ז"ל וכן מכל העזרות ומכל הלשכות שהם קדש ע"כ. על דין זה קאי. <sup style="color: gray;"> קיג)</sup> לפי שרבינו לא כתב אלא מן המזבח ומכל ההיכל ובין אולם ולמזבח ולא הזכיר עזרות כאשר הזכירו במכילתא. ולכך כתב דגם נותץ מכל העזרות או מן הלשכות אותם שהם קדש בכלל לאו זה. ובפ"ו מה' יסוה"ת שהוא עיקר דינים אלו הזכיר רבינו עזרות כלשון המכילתא:<br/><b> ומהר"ד ן' זמרא ז"ל כתב </b> וא"ת אמאי לא מנה הרב ז"ל לאו זה בכלל כל הלאוין בהלכות אלו. וי"ל לפי שהוא כולל למוחק השם משמות הקדש. ולפיכך כלל אותו בה' יסוה"ת, שלא לאבד דברים שנקרא שמו עליהם. והתם הוא עיקרו שהוא נתינת כבוד למחוייב במציאות יתברך. ולא הוי לאו שבכללות שהרי המאבד שם מהשמות או הנותץ אבן אחת הכל דבר אחד הוא, שמאבד דברים שנקרא שמו עליהם. ואכתי איכא למידק שכתב שם הסותר אפילו אבן אחת מן המזבח או מן ההיכל או מן העזרות לוקה. והכא לא הזכיר העזרה. והלשון שכתב שם אתי לי שפיר שהרי גם העזרות משער ניקנור ולפנים הכל הוא בכלל מקדש ונקרא שמו עליו ולפיכך אני אומר שחסר מכאן עזרה שהרי בכל הפרק השוה עזרה להיכל. ובאבן שנפגמה או שנגממה פסולה בזה ובזה:<br/><span class="N"> קיג) ע כ"מ ט"ז שהניח בצ"ע דברי הראב"ד ובחי הגריעב"ץ חידש לפ"ז דין חדש ולמ"ש המהר"י קורקוס בטעות נכתבו דברי הראב"ד בט"ז דמקומם כאן בי"ז וא"ש וזכה לכוון לזה באור שמח</span>
<h3>הלכה יח</h3>
<b>המנורה וכליה וכו'. </b> כתב מוהרר"י קורקוס ז"ל מנחות פ"ג <sup style="color: gray;"> קיד)</sup> בברייתא נחלקו בה רבי ור"י בר"י. דרבי מכשיר כלי שרת שעשאן של מתכת ופוסל של עץ ושל עצם ושל זכוכית ור"י בר"י מכשיר של עץ ופלוגתייהו דרבי דריש קרא ועשית מנורה כלל זהב פרט מקשה וכו' חזר וכלל מה הפרט של מתכת אף כלל של מתכת, ור"י דריש לקרא בריבויי ומיעוטי והלכה כרבי מחבירו. גם שם הביאו ברייתא דרבנן דפליגי עליה דר"י במנורה שעשו בית חשמונאי. דלרבנן לא היתה אלא של ברזל וחפו אותה בבדיל, העשירו עשו אותה של כסף, העשירו עשו אותה של זהב, והיינו כדברי רבי, וביומא <sup style="color: gray;"> קטו)</sup> כך אמרו כל השערים נשתנו להיות של זהב חוץ משערי ניקנור מפני שנעשו בהם נס. וי"א מפני שנחושתן מצהיב:<br/><b> ומהר"ד ן' זמרא ז"ל כתב </b> פ' הקומץ רבה <sup style="color: gray;"> קטז)</sup> תנא מנורה היתה באה מן העשת ומן הזהב. עשאה של כסף כשרה, של אבר ושל בעץ ושל גיסטרון רבי פוסל. ר"י בר"י מכשיר של עץ ושל עצם ושל זכוכית דברי הכל פסולה:
<h3>הלכה יט</h3>
<b>היה הקהל עניים כו'. </b> כתב מהר"ד ן' זמרא ז"ל הכי איתא התם. א"ל משם ראיה שפודין של ברזל היה וחיפם בבעץ, העשירו עשאם כל כסף כו', וה"ה לשאר הכלים דהכי אמרינן בכל דוכתא אין עניות במקום עשירות:
<h3>הלכה כ</h3>
<b>אין עושין כו'. </b> כתב מוהרר"י קורקוס ז"ל תוספתא דמנחות ספ"ט כלשון רבינו ז"ל וקצת הוזכר מזה בפ' ר' ישמעאל: <sup style="color: gray;"> קיז)</sup><br/><b> ומהר"ד ן' זמרא ז"ל כתב </b> ואעפ"י שלא עשאן מתחילה לשם ציבור אלא לשם יחיד, כיון שעשאם לשם קדש <sup style="color: gray;"> קיח)</sup> הרי הם קודש, ובלבד שימסרם לציבור. והכי אמרינן בפ' אמר להם הממונה <sup style="color: gray;"> קיט)</sup> רבי ישמעאל בן פאבי עשתה לו אמו כתונת של מאה מנה ולובשה ועבד בה עבודת יחיד ומוסרה לציבור וכתב רש"י ז"ל עבודת יחיד הוצאת כף ומחתה שאינה צריכה לציבור אלא לפי שמוטלת עליו לפנות את המקום לפיכך קורא לה עבודת יחיד. ובלבד שימסרנה לציבור דסו"ס מעבודת ציבור הוא כך נראה בעיני. ואני שמעתי עבודת יחיד מקרא פרשה דתנן התם קורא באצטלות לבן משלו וקשיא לי בגוה דלא תנן התם ובלבד שימסרנה לציבור עכ"ל. ולפי גרסת הספרים שלנו ל"ק מידי דאמרינן ומוסרה לציבור לא שהיה חייב למוסרה לציבור אלא טובת לבו. ומ"מ למדנו משם דאע"ג שלא עשאה אלא לשם יחיד, כיון שעשאה לשם קדש הרי הוא קדש לפי שיטת רש"י ז"ל. ובלבד שימסרנה לציבור. ולפי הגרסא שלנו קדש הוא. אבל אין משתמשין בה לעבודת ציבור עד שימסרנה לציבור: <sup style="color: gray;"> קכ)</sup>
<b> וכלי גבוה כו'. </b> כתב מהר"ד ן' זמרא ז"ל דקי"ל דהזמנה לאו מילתא הוא <sup style="color: gray;"> קכא)</sup> ומשנשתמש בהם גבוה אסורים להדיוט כלומר שהם כלי גבוה ונשתמש גבוה, אבל אם הי' של הדיוט אע"ג שנשתמש בהם לגבוה מותרים להדיוט. והיינו דאמרינן <sup style="color: gray;"> קכב)</sup> גבי כיס של תפילין צר בי' ולא אזמניה, אזמני' ולא צר בי', שרי למיצר בי' זוזי ודוקא שנשתמש בהם לגבוה דרך ארעי, <sup style="color: gray;"> קכג)</sup> אבל אם נשתמש בהם לגבוה דרך קבע אסור להדיוט. אע"ג שלא עשאה מתחילה אלא להדיוט. <sup style="color: gray;"> קכד)</sup> ואין סברה לחלק בין תשמש כלים דמקדש לקדושת תפילין כנ"ל:
<b> אבנים וקורות כו'. </b> כתב מהר"ד ן' זמרא ז"ל משמע דקדושת בית הכנסת גדולה מקדושת הר הבית. <sup style="color: gray;"> קכה)</sup> אע"ג דיש משתלחין מהר הבית ולא מבית הכנסת. ל"ק דגזרו בהר הבית משום מקדש, וא"ת הא דאמרינן לעיל דהזמנה לא מילתא הוא, <sup style="color: gray;"> קכו)</sup> וי"ל דהזמנה לחוד שהכלי כבר הוא עשוי להדיוט. אלא שהוא מזמין אותו לגבוה בהא אמרינן דהזמנה לאו מילתא הוא, אבל אם תחילת עשיית הכלי, או שחצב אבנים לשם קדושה <sup style="color: gray;"> קכז)</sup> מיד חלה עליהם קדושה ואסור להוציאם לחולין, כנ"ל. ומצינו בית הכנסת נקרא מקדש <sup style="color: gray;"> קכח)</sup> ומעלין בקדש ולא מורידין:
<h2>פרק ו</h2>
<h3>הלכה א</h3>
<b>המקדש כולו לא היה במישור כו'. </b> כתב מוהרר"י קורקוס ז"ל פ"ב דמדות וי"ב מעלות היו שם לפנים ממנו החיל וממנו לעזרת נשים רום כל מעלה חצי אמה ושלחה חצי אמה. גם שם נתבאר שט"ו מעלות היו מעזרת נשים לעזרת ישראל כנגד ט"ו מעלות שאמר דוד בספר תלים שעל אותם מעלות הלוים אומרים השיר ע"כ. ופי' שלחה רוחב המעלה מקום דריסת הרגל ממזרח למערב:<br><b> ומהר"ד ן' זמרא ז"ל כתב </b> נמצא גובהה של עזרת נשים שש אמות ועולה ממנה לעזרת ישראל ט"ו מעלות נמצא עזרת ישראל גבוה י"ג אמות וחצי ועולה ממנה לעזרת כהנים שתי אמות וחצי נמצא עזרת כהנים גבוה ששה עשר אמה ועולה משם לאולם בי"ב מעלות נמצא האולם גבוה כ"ב אמות. והאולם וההיכל בשוה נמצא גובה קרקע ההיכל יותר על שער הר הבית שתי אמות:
<h3>הלכה ד</h3>
<b>ועולה משם לאולם כו'. </b> כתב מוהרר"י קורקוס ז"ל בפ"ג כדברי רבינו היא שנוייה בספרים שלנו. אלא שבפ"ב אמרו כל המעלות שהיו שם רום כל מעלה חצי אמה ושלחה חצי אמה חוץ ממעלות האולם ע"כ. מוכח שמעלות האולם לא היו במדה זו. ובפי' המשנה בערבי מצאתי שכתב רבינו על משנה זו. זה לשונו ונתבאר פ"ג שמעלות האולם גובהה חצי אמה ושלחה אמה וכו'. גם רבינו עובדיה ז"ל כתב בפ"ב חוץ משל אולם שמעלות שבין האולם למזבח לא היו כן כאשר נתבאר רפ"ג. ופ"ג כתב ה"ג רום כל מעלה חצי אמה ושלחה אמה ע"כ, ולכך נראה שכן צריך להיות בספרי רבינו דאי לא קשיא ההיא דפ"ב וזה מוכרח אעפ"י שלא מצאתי כן בספר כתיבת יד:
<h3>הלכה ה</h3>
<b>נמצא גובה כו'. </b> כתב מוהרר"י קורקוס ז"ל ביאור הענין שאם היו עושין הפתח עשרים כשאר הפתחים היה נמצא משקוף העליון של הפתח למטה ממשקוף התחתון של היכל שתי אמות שהם רום הד' מעלות הנשארות מן הי"ב. ומפני כך עשו אותו יותר נמוך והכותל שע"ג הפתח נמוך כדי שיוכל לראות פתח ההיכל מעל משקוף העליון של פתח המזרח ויתקיים בזה והזה נוכח פני אהל מועד. ופתח זה הוא פתח שנכנסים ממנו מהר הבית לחיל. וכל מה שיהיה יותר נמוך יראה יותר שיעור מפתח ההיכל. וזה ברור:
<b> ומפני מה עשו כותל זה כו'. </b> כתב מהר"ד ן' זמרא ז"ל שם במשנה וכל הכתלים שהיו שם היו גבוהים חוץ מכותל מזרחי שהכהן השורף את הפרה עומד בהר המשחה ומתכוין ורואה פתחו של היכל בשעת הזאת הדם. וכל זה מבואר. אלא דקשיא לי שאני רואה הר המשחה גבוה מאד שאפילו שיהיה כותל המזרח גבוה כשאר כותלי הר הבית הי' יכול לראות פתח ההיכל שהרי העומד היום בראש הר המשחה רואה את כל הבית תחתיו עמוקה מאד. ולתרץ זה צ"ל שלא היו שורפין את הפרה בראש הר המשחה וגם הבית הי' גבוה הרבה ממה שהוא עתה, ולפיכך לא עשו כותל המזרח גבוה כשאר הכתלים. והיות והבית נמוך עתה ממה שהיה בתחילה כבר הוכחתי אותו לעיל מענין אבן השתייה:
<h3>הלכה ו</h3>
<b>ועל הדוכן העולה כו'. </b> כתב מהר"ד ן' זמרא ז"ל משמע שהכהנים בשעה שמברכין את ישראל לא היו עומדין על הדוכן זה, אלא במעלות של אולם. וכבר נשאלתי ע"ז שכתב רבינו בהלכות תפלה <sup style="color: gray;"> א)</sup> ברכת כהנים כיצד במקדש הכהנים עולים לדוכן. ובאותו פרק בעצמו <sup style="color: gray;"> ב)</sup> כתב באים ועומדים על מעלות האולם כו', והעליתי באותה תשובה <sup style="color: gray;"> ג)</sup> שיש כהנים שלא היו ראוים להכנס בין האולם ולמזבח ואע"פ כן היו חייבין בעשה דכה תברכו. <sup style="color: gray;"> ד)</sup> ואותם היו עומדים לברך את העם על הדוכן <sup style="color: gray;"> ה)</sup> ושאר הכהנים היו עומדין על מעלות האולם ולפיכך קבע להם רבינו שני מקומות:<br/><br/><span class="N"> ה) כדבריו מצאתי בר"ש פ"ב דמדות מ"ו וז"ל ודוכן הכהנים לברך את העם קבוע בה בתחלת עזרה שלהן וכן נאה ברכת כהנים בראש עזרתם כו' יעו"ש. וע' מתני' בתמיד פ"ה מ"א אמר להם הממונה ברכו כו' וברכת כהנים ובתוס' ברכות י"א ע"ב ד"ה בר"כ העירו דמשמע מזה שהי' שם ברכת כהנים גם קודם ההקטרה חוץ מבר"כ שאחר ההקטרה על מעלות האולם יעו"ש ובתוס' סוטה ל"ח ע"א בזה. ולמ"ש הר"ש והרדב"ז אולי אפ"ל דמתני' דתמיד מיירי בבר"כ שעל הדוכן בעזרה [ולא בלשכת הגזית ששם היו רק מתפללים] אמנם הרמב"ם בפ"ו מתומ"ס ה"ד ובפה"מ שם בתמיד לא גריס ברכת כהנים רק שים שלום יעו"ש ובתיו"ט וב"ש שם ובמ"ש בהגהות הגר"א תמיד פ"ו מ"א יעוש"ה.</span>
<h3>הלכה ז</h3>
<b>הלשכות כו'</b> כתב מוהרר"י קורקוס ז"ל פ' כיצד צולין <sup style="color: gray;"> ו)</sup> אמר רב גגין ועליות לא נתקדשו ומקשה עלה מברייתא דתניא לשכות בנויות בקדש ופתוחות לחול תוכן חול וגגותיהן קדש ומשני לה כשגגותיהם שוים לקרקע העזרה. פי' דבחלל אזלינן בתר פתחין ובגגין כיון ששוים לקרקע העזרה הרי הן כעזרה:<br/><b> ומוהרר"ד ן' זמרא ז"ל כתב. </b> תוכן חול כיון דפתוחות לחול דרך פתחא אזלינן וגגותיהן קדש כיון שהוא שוה לקרקע העזרה אין זה גג דנימא גגין לא נתקדשו אלא הרי הוא כשאר העזרה דאית בהו תרתי חדא דבנויות בקדש. ותו דגגין שוה לעזרה ואם אינם שוין אף גגין חול דגגין לא נתקדשו אפילו בגגין שלפנים ואפילו בעליות:
<b> לפיכך גגין אלו אין אוכלים כו'. </b> כתב מהר"ד ן' זמרא ז"ל שאין קדושתן כקדושת העזרה והנכנס לשם בטומאה פטור לגמרי כאשר יתבאר בהלכות ביהמ"ק: <sup style="color: gray;"> ז)</sup>
<h3>הלכה ח</h3>
<b>היו בנויות בחול כו'. </b> כתב מוהרר"י קורקוס ז"ל זבחים פ' איזהו מקומן <sup style="color: gray;"> ח)</sup> ברייתא לשכות הבנויות בחול ופתוחות לקדש כהנים אוכלים שם קדשי קדשים ואין שוחטין שם קדשים קלים וחייבין משום טומאה. ומסיק התם כי היכא דתנן אין שוחטין. תני נמי אין חייבין משום טומאה פי' דדוקא לאכילה נתקדשו ויליף לה התם מדכתיב ואכלו אותו במקום קדוש בחצר אהל מועד. התורה רבתה חצרות הרבה לאכילה אחת:<br/><b> ומהר"ד ן' זמרא ז"ל </b> כתב תניא בפ' איזהו מקומן <sup style="color: gray;"> ט)</sup> בנויות בחול ופתוחות לקדש תוכן קדש. ומוקמינן לה מדרבנן. וזה שכתב הרב ז"ל והנכנס לשם פטור, ומשמע אסור מדרבנן. ועוד תניא התם מנין ללשכת בנויות בחול ופתוחות לקדש. שהכהנים נכנסים לשם ואוכלים שם קדשים ת"ל במקום קדוש בחצר אהל מועד. התורה רבתה חצרות הרבה לאכילת קדשים. וזהו שכתב תוכן קדש לאכילת קדשים. וכן תניא התם לשכות הבנויות כו' אוכלים שם קד"ק ואין שוחטין שם קדק"ל. וחייבין משום טומאה. ומגיהין לה תני אין חייבין משום טומאה. ונתבארו דברי רבינו. אלא דקא מבעיא לי פתוחות לכאן ולכאן מאי ובמע"ש <sup style="color: gray;"> י)</sup> תנן בנויות בקדש ולחול, ופתוחות לקדש ולחול. תוכן וגגותיהן מכנגד הקדש ולקדש קדש. מכנגד החול ולחול, חול, וא"ת למה לא נתבאר זה בדברי רבינו ז"ל, <sup style="color: gray;"> יא)</sup> וי"ל לפי שלא מצינו לשכה שהיה לה שני פתחים אלא בית המוקד <sup style="color: gray;"> יב)</sup> ולשכת הגזית וכבר הוא מפורש בהם. לשכת הגזית חציה קדש וחציה חול. <sup style="color: gray;"> יג)</sup> ובית המוקד נמי שתי לשכות שבה קדש, ושתים חול. ולענין אם יתחדש לשכה שיהיה לה שני פתחים אחד לקדש ואחד לחול מתניא. וכן לענין מחילות הפתוחות לכאן ולכאן אמר ר' יוחנן מחילות לא נתקדשו. וקשיא לי דאמרינן בגמרא ודוד קדש עד קרקע התהום. <sup style="color: gray;"> יד)</sup> והנכון בזה שדוד קדש עד התהום כל ארעא סמיכתא ואם יעשו בה מחילות שלא נתקדשו אם יהיו פתוחות לחול יהיו חול. ואם יהיו פתוחות לקדש הרי הם קדש כדינם:
<h3>הלכה ט</h3>
<b>המחילות כו'. </b> כתב מוהרר"י קורקוס ז"ל פ' כיצד צולין <sup style="color: gray;"> טו)</sup> מפרשים מימרא דר' יוחנן שאמר מחילות לא נתקדשו, דמיירי בפתוחות להר הבית. וברייתא שאמרה לשכות בנויות לחול ופתוחות לקדש, תוכן קדש. ומיירי כשגגותיהם שוים לקרקע עזרה דומיא דרישא כאשר נתבאר. וא"כ הוי להו מחילות דמיירי בפתוחות לעזרה. ומשום הכי תוכן קדש. ול"ק אדר' יוחנן:
<b> החלונות כו'. </b> כתב מוהרר"י קורקוס ז"ל גז"ש בכיצד צולין החלונות ועובי החומה כלפנים. ואמרינן עלה בשלמא חלונות משכחת לה ששוה לקרקע עזרה, אלא עובי החומה היכי משכחת לה והלא כגגין ועליות הוא. ומשני משכחת לה בבר שורא דכתיב ויאבל חיל וחומה, פי' דאותה חומה דהיינו הסורג <sup style="color: gray;"> טז)</sup> שהיה נמוך עשרה טפחים שוה לגובה קרקע עזרה, שהיתה הולכת וגבוה במעלות כאשר נתבאר. ולכך כתב כאן בהשגות א"א אף אלו כו' ובודאי שהדין עמו אלא שרבינו אפשר שסמך על מ"ש למעלה גבי גגין דדוקא בשוים לקרקע העזרה וה"ה לעובי החומה. ומ"מ ראוי היה לפרש:<br/><b> ומהר"ד ן' זמרא ז"ל כתב </b> בהשגות א"א כו' דעתו ז"ל דכי היכי דגגות הלשכות אם לא היו שוים לקרקע העזרה לא נתקדשו אף אלו כן, וכשדחק אותו היכא משכחת חומה שוה לקרקע אמר דמשכחת בבר שורא כלומר שעושין לחוזק החומה מבפנים חומה אחרת שוה לקרקע. וקשיא לי עלה דאמרינן בפ' איזהו מקומן <sup style="color: gray;"> יז)</sup> תני תנא קמי' דרב נחמן כל העזרה היתה אורך קפ"ז על רחב קל"ה. א"ל הכי אמר לי אבא כגון זה כהנים נכנסים שם ואוכלין קדק"ד ושוחטין שם קק"ל וחייבין משום טומאה. למעוטי מאי, אלימא למיעוטא חלונות ועובי החומה. תנינא החלונות ועובי החומה כלפנים ע"כ. ואם איתא לימא לעולם למיעוטא חלונות ועובי החומות וכגון שאינם שוין לקרקע, <sup style="color: gray;"> יח)</sup> אלא ודאי בכל גונא הרי הם כלפנים. ותו דלא הוה תני תנא סתם החלונות ועובי החומות לאותם שהם שוין לקרקע, ולא דמי לגגין. דגגין לא נתקדשו כלל. ואם הוא שוה לקרקע לא נקרא גג אלא קרקע העזרה. אבל החלונות ועובי החומות המקום אשר בנו עליו הכותל נתקדש נמצא כל חללות שימצא בכותל לצד פנים או עובי החומה הכל נתקדש <sup style="color: gray;"> יט)</sup> והרי הוא כפנים כסתמא דברייתא וכלשון רבינו:
<h3>הלכה י</h3>
<b>ב"ד שרצו כו'. </b> כתב מוהרר"י קורקוס ז"ל שבועות פ"ב <sup style="color: gray;"> כ)</sup> ובסנהדרין פ"ק <sup style="color: gray;"> כא)</sup> יליף מדכתיב וכן תעשו כדברי רבינו. ואעפ"י שבסנהדרין לא הזכירו אלא ב"ד של שבעים ואחד ולא הוזכר שם לא מלך ולא או"ת התם לא איירי אלא במילי דסנהדרין אי בעי כ"ג או ע"א ומיהו מקרא דמייתי התם איכא למילף כלהו. <sup style="color: gray;"> כב)</sup> ואי לשבעים ואחד לחוד לא צריך קרא שהרי העמדת סנהדרין יליף לה ממשה דבעי ע"א, אע"ג דלא כתיב בהו וכן תעשו אלא ודאי דקרא להצריך נביא ומלך ואורים ותומים:
<h3>הלכה יב</h3>
<b>וכיצד מוסיפין כו'. </b> כתב מוהרר"י קורקוס ז"ל גז"ש פ"ב דשבועות ולמדו אותו מדכתיב בנחמיה ואעמידה שתי תודות גדולות כו' ופי' שם מה גדולות גדולות שבתודה דהיינו חמץ שבה. כי כל חלה שבחמץ גדולה כשלש של מצה. ובגמרא אסיק ר' יוחנן דע"פ נביא נשרפת האחת ונאכלת האחת. ושם הזכירו בברייתא שאומרים שיר של פגעים ומזמור לדוד בברחו מפני אבשלום בנו כו' ונראה שגם כן צריך להיות בספרי רבינו: <sup style="color: gray;"> כג)</sup>
<b> ועל פי נביא שורפין את זו כו'. </b> כתב מהר"ד ן' זמרא ז"ל היינו דאמרינן בגמרא <sup style="color: gray;"> כד)</sup> ע"פ נביא נאכלת וע"פ נביא נשרפת. וא"ת דתנן הפנימיות נאכלת והחיצונה נשרפת וי"ל שכך היה מצוה הנביא לאכול הפנימיות ולשרוף החיצונה: <sup style="color: gray;"> כה)</sup>
<h3>הלכה יד</h3>
<b>כל מקום שלא נעשה כו'. </b> כתב מוהרר"י קורקוס ז"ל גז"ש במשנה ובגמרא <sup style="color: gray;"> כו)</sup> נחלקו ר"ה ור"נ. דר"ה אמר בכל אלו תנן שצריך כולם, ור"נ אמר באחת מכל אלו תנן שאין צריך אלא אחת מאלו. והלכה כר"ה באיסורו. וסוגיא כוותי' מוכחא. ושם אמרו לר"ה כשקדש עזרא לא היה שם או"ת ובמה נתקדש, ותירצו דקסבר קדושה ראשונה קדשה לעתיד ועזרא לא היה צריך לקדש אלא זכר בעלמא הוא דעביד. ורצו להעמיד זה במחלוקת ר"א ור"י דתניא אר"א שמעתי כשהיו בונין בהיכל וכו' אר"י שמעתי שמקריבין אע"פ שאין בית ואוכלין קדק"ד אעפ"י שאין קלעים, קדשים קלים ומע"ש אעפ"י שאין חומה שקדושה ראשונה קדשה לעתיד. מכלל דר"א סבר לא קדשה. ודחי רבינא דכ"ע קדשה לעתיד. ומר מה דשמע לי' קאמר, ומר מה דשמע לי קאמר. והקשו התוס' <sup style="color: gray;"> כז)</sup> דהא אשכחן בפ"ק דחגיגה <sup style="color: gray;"> כח)</sup> דאית לי' לר"א דלא קדשה לעתיד ותירצו דהתם לענין תרומה ומעשרות מיירי ואותה קדושה בטלה, אבל קדושת מחיצות אפשר דלא בטלה כיון דאקרי נחלה. וכן קדושת בתי ערי חומה שהזכירו גם הוא קדושת מחיצות, עכ"ל, והם כדברי רבינו. ובהשגות א"א סברת עצמו הוא זו כו'. וכבר כתבתי ראיה לדברי רבינו. גם בעל התרומה <sup style="color: gray;"> כט)</sup> הכריע כדברי רבינו מהא דאיפלגי ר"ל ורבי יוחנן בפ' השוחט ומעלה. <sup style="color: gray;"> ל)</sup> דר' יוחנן סבר דמעלה בזה"ז בחוץ חייב כרת ור"ל סבר דפטור. ואוקי פלוגתייהו בקדושה ראשונה אי קדשה לעתיד או לא. דר' יוחנן סבר קדשה. ובכל דוכתא קי"ל כר' יוחנן לגבי ר"ל. גם כי שם אוקמוה לר' יוחנן כר' יהושע ור"ל כר' אליעזר, ובכל דוכתא קי"ל כר"י לגבי ר"א. וא"כ על כרחנו צריכים אנו לחלק בין קדושת מחיצות לקדושת הארץ לענין תרומות ומעשרות, עוד הכריע מהא דאמר ר' יוחנן <sup style="color: gray;"> לא)</sup> ג' נביאים עלו עמהם וכו' ואחד העיד להם שמקריבין אעפ"י שאין בית, מוכח דקדושה לא בטלה לכ"ע. עוד הכריח כן מהא דאמרינן בפ' ידועות הטומאה <sup style="color: gray;"> לב)</sup> בן בבל שעלה לארץ ישראל ונעלם ממנו מקום המקדש וכו' ומיירי בזה"ז וכאשר הכריחו בתוס' <sup style="color: gray;"> לג)</sup> דאי בזמן הבית ידועה חשובה כיון שהיה לו לישאל. אבל בזה"ז אין מצוי לישאל, מוכח דקדושה לא בטלה, גם באותו פ' <sup style="color: gray;"> לד)</sup> אמרו ומה משכן שאין קדושתו קדושת עולם וכו' מקדש שקדשתו קדושת עולם לא כ"ש. מוכח דקדושת מקדש לא בטלה. גם בעדיות <sup style="color: gray;"> לה)</sup> תנן אר"י שמעתי שמקריבין אעפ"י שאין בית ואוכלין קדק"ד בעזרה אעפ"י שאין מחיצה ואוכלין מע"ש בירושלים אעפ"י שאין חומה שקדושה ראשונה קדשה לעתיד והוא אשר הזכרתי בסמוך. וכיון דמייתי לה בעדיות ודאי דהלכתא היא. ומה שאמר סו"פ חלק <sup style="color: gray;"> לו)</sup> ופ' הזהב <sup style="color: gray;"> לז)</sup> דנפל מחיצות כתב בעל התרומה ז"ל דפליגי וסברא לא קדשה לעתיד ולא קי"ל הכי אלא דקדשה לעתיד לענין בית וקדושת ירושלים לאכול בתוכה מע"ש אעפ"י שנפלו מחיצות והנכנס שם בזה"ז חייב כרת ומעלה בחוץ בזה"ז חייב כרת דלא בטלה אלא לענין מעשרות וכדברי רבינו. וכתב הוא ז"ל <sup style="color: gray;"> לח)</sup> דמאשר לו חומה. ילפינן הכי לחלק בין קדושת הארץ לקדושת מחיצות <sup style="color: gray;"> לט)</sup> וטעם רבינו נכון ומקובל וכאשר דרשו ז"ל <sup style="color: gray;"> מ)</sup> והשימותי את מקדשיכם אעפ"י שהם שוממין בקדושתן הם עומדין, פי' דהוי לי' למיכתב ומקדשיכם אשומם. ומדכתיב והשימותי ובתר הכי כתב מקדשיכם מוכח שגם אחר שישומו יהיו בקדושתן <sup style="color: gray;"> מא)</sup> ויקראו מקדשיכם וכבר אמרו <sup style="color: gray;"> מב)</sup> שלא זזה שכינה מכותל מערבי לעולם:
<b> וזה שעשה עזרא שתי תודות כו'. </b> כתב מהר"ד ן' זמרא ז"ל הכי אמרינן בגמרא דשבועות <sup style="color: gray;"> מג)</sup> דנחמיה בן חכליה לזכר הוא דעביד, דאמרינן התם איתמר. ר"ה אמר בכל אלו תנן דקסבר קדושה ראשונה כו' ולעתיד לבא, ועזרא לזכר כו'. ומותיב רבא לר"נ כל שלא נעשה בכל אלו תנן, ודחיק תני באחת מאלו, משמע דפשטא דמתני' דבכל אלו וקסבר קדושה ראשונה כו' וקדשה לעתיד לבוא. ומשנה דעדיות נמי אמרינן דר"א ור"י תרווייהו ס"ל קדשה לעתיד לבא, ומר מה דשמע לי' קאמר כו' ותני חד אליבא דר' ישמעאל. א"נ רבי אליעזר בר רבי יוסף סבר נמי קדושה כו' וקדשה לעתיד לבוא. וסתם מתני' דפ"ק דמגילה <sup style="color: gray;"> מד)</sup> ופ' בתרא דזבחים <sup style="color: gray;"> מה)</sup> באו ירושלים נאסרו הבמות ולא היה להם עוד היתר והיא היתה נחלה. ולהכי נקראת ירושלים נחלה לקיים קדושתה ועמידתה לעולם. וע"ז אמר הנביא ונחלתו לא יעזוב וגו'. וכתב רבינו בפי' המשניות בעדיות <sup style="color: gray;"> מו)</sup> מן העיקרים הברורים דקדושה ראשונה קדשה לשעתה וקידשה לעתיד לבוא. ורצוני לומר בקדושתה הראשונה שקידשה שלמה המלך ע"ה, ובמקדש בלבד הכל מודים בו. אבל בקדושת שאר ארץ ישראל יש בו מחלוקת. ואנו סומכים בזה על קדושת עזרא וכו'. ומ"ש ובמקדש בלבד, לאו דוקא אלא ה"ה לכל ירושלים, אלא לפי שהי' אוכלים שם קדשים ומעשר שני קרי לי' מקדש. <sup style="color: gray;"> מז)</sup> וא"ת הא ר"נ דפליג עליה דר"ה בפ"ב דשבועות וס"ל דלא קידשה לע"ל ועזרא קדושי קדיש, מוקי נפשי' כתנא דבי רבי ישמעאל בר רבי יוסי. ואיך אמר הכל מודים בו. וי"ל דר"נ אמר הכי, אבל אנן לא ס"ל הכי אלא אמרינן דרבי ישמעאל ב"ר יוסי לא אמרה אלא בשאר עירות, והכי משמע מדקתני למה מנו חכמים את אלו, כשעלו בני הגולה מצאו את אלו וקדשים, אבל ראשונות בטלו משבטלה הארץ. ואע"ג דהוי מצי למימר דר"י ב"ר יוסי בשאר עירות איירי מ"מ ניחא לי' לאשכוחי תנא דקאי ר"נ כוותי', אבל לא ס"ל הכי וא"ת כיון דרבינו סובר דלא פליגי בקדושת ירושלים, מאי כתב הכא, ולמה אני אומר דמקדש וירושלים קדושה ראשונה קדשה לעתיד, והלא הכל מודים בו כאשר כתב בפי' המשנה, והנכון בזה. דה"ק כיון דפסקנו דבשאר עירות לא קדשה לע"ל. הוי לך למיפסק נמי הכי כר"נ וכתנא דקאי כוותיה:
<b> ובמה נתקדשה כו'. </b> כתב מהר"ד ן' זמרא ז"ל וא"ת דבגמרא<br><span class="R"> מז*</span> אמרינן דדוד קדשה דאמרינן בפ"ב דזבחים מאי קא מבעי' לי' כי קדיש דוד רצפה העליונה קדיש, או דילמא עד לארעות תהומא קדיש. והכי אמרינן בירושלמי שבועות דוד זה מלך גד זה נביא. וי"ל דכיון דשלמה בנאו הוי כאלו הוא קדשו. א"נ דוד קדיש המקום ושלמה קדש הבנין ואת ירושלים:
<h3>הלכה טו</h3>
<b>לפיכך מקריבין כו'. </b> כתב מהר"ד ן' זמרא ז"ל היינו מתני' דעדיות דמייתינן לעיל:
<h3>הלכה טז</h3>
<b>לפי שקדושת המקדש וירושלים מפני השכינה ושכינה אינה בטלה כו'. </b> כתב מהר"ד ן' זמרא ז"ל ואני תמה על מ"ש בהשגות אמר אברהם סברת עצמו הוא זו ולא ידעתי מאין לו וכו'. והלא כמה סתמא איכא דס"ל הכי וסוגיא דשבועות כולה הכי, ולפיכך אני אומר שלא אמר כן על הדין שכתב רבינו דפשיטא להראב"ד ז"ל דהוי פלוגתא דתנאי, אלא על הטעם שכתב לפי שקדושת המקדש וכו' אמר כי סברת עצמו הוא. ואם ע"ז השיג. טעמו ז"ל מפורש דכתיב והשימותי את מקדשיכם וגו'. ואפשר שעל הדין עצמו השיגו, דמנין לו לפסוק הכי כיון דלא נתפרש בתלמוד, ור"נ נמי אית לי' איפכא. וטעמו של רבינו ז"ל מבואר ממ"ש למעלה, ומה שהקשה ז"ל דכמה משניות איכא, אם אין מקדש ירקב. ולפי מה שהבין בדברי הרב ז"ל תמהני למה לא השיג עליו ממ"ש בפ"ב דמעשר שני <sup style="color: gray;"> מח)</sup> וז"ל ונוהג בפני הבית ושלא בפני הבית, אבל אינו נאכל בירושלים אלא בפני הבית שנאמר מעשר דגנך וגו' מפי השמועה למדו כו' ע"כ. אלא ענין מ"ש הכא ואוכלין קדק"ל ומע"ש בירושלים כגון דנפל מחיצות ירושלים, אבל הבית קיים. וזה שכתב אעפ"י שאין שם חומה, היינו חומת העיר. הילכך כל מקום שתמצא ירקבו. לענין מע"ש או לענין נטע רבעי בדיני המעשר, היינו משום שאין שם בית, אבל אם הי' הבית קיים, אעפ"י שאין חומת העיר במקומה, מעלין שם מע"ש ונטע רבעי ואוכלין שם. <sup style="color: gray;"> מט)</sup> וזה נ"ל ברור בדעת רבינו ז"ל. ומ"ש הראב"ד ז"ל ולא עוד אלא שאני אומר שאפילו לר' יוסי וכו', אם נגלה אליו הדבר בסוד ה' ליראיו אני מאמין, אבל לא הייתי סומך על עצמי ליכנס למקדש ואפילו היה נגלה אלי כי הייתי אומר לא בשמים הוא, ומידי פלוגתא לא נפיק, כי הטעם שכתב הוא ז"ל שהיה יודע עזרא וכו' לא ירדתי לסודו. מה היה מעכב זה לענין שלא יקדש את הבית ואת ירושלים, והלא לעתיד יוסיפו על העיר ועל העזרות כפי מה שירצו, והלא טוב הוא שתחול קדושה על קדושה לכבוד ולתפארת עולמים. ותו קשיא לי כי לדעתו ז"ל קדושה ראשונה לא קדשה לעתיד ובטלה, וגם קדושת עזרא לא קדשה, נמצא כל הקרבנות שהקריבו בבית שני לא היו כקדושת בית אלא כבמות ציבור בעלמא, שהרי המקום בטלה קדושתו. ותו אי ס"ל בכל אלו תנן. ומה שעשה עזרא לזכר בעלמא. א"כ קדושה ראשונה קדשה לשעתה ולעתיד והיינו כר"ה ואמאי השיג על הרב. ואי ס"ל כר"נ דאמר לא קדשה לעתיד, הא אמרינן בהדיא דעזרא קדושי קדיש אע"ג דלא הוי או"ת. ותו מה שעשה עזרא מעשה בטל היה דאפילו זכר לא היה, כיון שאין שם קדושה. וצריך לתרץ לדעת הראב"ד ז"ל דלעולם עזרא קדושי קדיש כדאמר ר"נ. את כל א"י ואת ירושלים והמקדש, אלא שכל א"י קדש לשעתה ולעתיד לבוא, אבל ירושלים ומקדש קדיש אותם כל זמן שיעמדו ולא יותר וכמו שאמרו כן בפירוש. <sup style="color: gray;"> נ)</sup> דאי מן הסתם כמו שנתקדשה א"י לעתיד כ"ש ירושלים והמקדש, אלא בפי' אמרו שלא תקדש העיר והמקדש לעתיד. <sup style="color: gray;"> נא)</sup> והשתא ניחא שהקריבו בקדושת בית, והיה יכול להשיג עליו למעלה בשאמר באורים ותומים. שהרי בימי עזרא לא היו אלא נטר עד לבסוף. וכל זה דוחק על דוחק שנניח כמה משניות סתמיות ונפסוק כר' ישמעאל ב"ר יוסי. ואע"ג דתשכח תנאים אחרים דס"ל כר' ישמעאל לא נסמוך עליהם. ובסוגית שבועות לא משכח תלמודא תנא דקאי כר"נ אלא ר' ישמעאל. ועוד דוחק אחר. שיקדש עזרא. כל א"י לעתיד, ולא את ירושלים והמקדש מבלי טעם. כי גם הראב"ד ז"ל לא סמך אלא על הסוד שנגלה אליו. ואנו לא זכינו לפתרונו. ולפיכך סמכנו על שיטת רבינו שהוא הנכונה ותו לא מידי:
<b> וכיון שעלה עזרא כו'. </b> כתב מהר"ד ן' זמרא ז"ל פי' וקדש את שאר הארץ דאלו מקדש וירושלים בקדושה קמייתא קיימי, וזכר בעלמא הוא דעביד, ופסק כר' יוסי <span class="R"> נג)</span> דאמר קדושה שני' קדשה לשעתה ולעתיד. נמצא דירושלים יש בו שתי קדושת קדושת שלמה וקדושת עזרא בחזקה:
<h2>פרק ז</h2>
<h3>הלכה א</h3>
<b>מצות עשה ליראה מן המקדש כו'. </b> כתב מהר"ד ן' זמרא ז"ל זה מבואר בכתוב ובפ"ק דיבמות <sup style="color: gray;"> א)</sup> ובפ' הרואה: <sup style="color: gray;"> ב)</sup>
<b> ולא מן המקדש אתה ירא כו'. </b> כתב מהר"ד ן' זמרא ז"ל גז"ש כדי שלא יאמר אדם מה יראה שייך מן העצים או מן האבנים. לכך אמרו שאין אתה ירא אלא ממי שצוה על יראתו:
<h3>הלכה ב</h3>
<b>ולא יעשה קפנדריא ג)</b><br/><b> כו'. </b> כתב מוהרר"י קורקוס ז"ל זו היא קפנדריא הנזכר במשנה <sup style="color: gray;"> ד)</sup> והוא לשון נוטריקון אדמקיפנא אדרי איעול בהא כלומר במקום שאקיף שורת הבתים אכנס מכאן לקצר הדרך:<br/><span class="N"> ד) בברכות שם ובדף ס"ב ע"ב ובמגילה כ"ט ע"א.</span>
<h3>הלכה ג</h3>
<b>וכל הנכנסים להר הבית כו'. </b> כתב מהר"ד ן' זמרא ז"ל שם משנה בפ"ב דמדות כלשון רבינו וה"פ אם נכנס משער שושן ופניו למערב נמצא לימינו שער טדי ולשמאלו שער חולדה, לא ילך דרך שער חולדה שהוא לשמאלו, אלא ילך דרך שער טדי שהוא לימינו. וכן תקיש לכל הנכנס על שער מהשערים וזהו מורא למקדש שכל פינות שהוא פונה לא יהו אלא לימין:
<h3>הלכה ד</h3>
<b>כל שהשלים העבודה כו'. </b> כתב מהר"ד ן' זמרא ז"ל כ"ז מבואר וכן אמרו <sup style="color: gray;"> ה)</sup> בתלמוד הנפטר מרבו:
<b> ומהלך בנחת על צדו כו'. </b> כתב מוהרר"י קורקוס ז"ל פי' שאם ירא ללכת לאחוריו שמא יכשל ילך על צדו:
<b> וכל זה לירא מן המקדש כו'. </b> כתב מהר"ד ן' זמרא ז"ל אעפ"י שאין הר הבית בכלל המקדש וכדברינו לעיל: <sup style="color: gray;"> ו)</sup>
<h3>הלכה ה</h3>
<b>לא יקיל אדם את ראשו כו'. </b> כתב מהר"ד ן' זמרא ז"ל ואע"ג שהוא חוץ להר הבית אסור מפני שהוא מכוון וכו':
<b> וכל הנכנס לעזרה ילך בנחת כו'. </b> כתב מוהרר"י קורקוס ז"ל לא מצאתיו ודבר נכון בטעמו הוא ובהשגות כתב א"א פי' שלא ילך דרך הדיוטות. וכבר כתב רבינו טעם ההליכה בנחת שהוא דרך מורא וכבוד:<br><b> ומהר"ד ן' זמרא ז"ל כתב </b> שלא ילך לא בדרך הדיוטות ולא כדרך גסי הרוח אלא בנחת שנאמר בבית אלקים נהלך ברגש ומזה הפסוק למדו דמפיסין וחוזרין ומפיסין דאמרינן בפ"ב דיומא למה מפיסין וחוזרין ומפיסין אמר ר' יוחנן כדי להרגיש את כל העזרה שנאמר אשר יחדיו נמתיק סוד בבית אלקים נהלך ברגש ותנן ד' פייסות היה שם כו':
<h3>הלכה ו</h3>
<b>ואסור לכל אדם כו'. </b> כתב מוהרר"י קורקוס ז"ל, יומא פ"ב <sup style="color: gray;"> ז)</sup> ובסוטה פ' אלו נאמרים <sup style="color: gray;"> ח)</sup> וכ' שם בתוס' שעיקר מקומו בתוס' דסנהדרין פ' כ"ג:
<h3>הלכה ז</h3>
<b>אעפ"י שהמקדש כו'. </b> כתב מהר"ד ן' זמרא ז"ל זה מבואר מדכתיב והשימותי את מקדשיכם. אעפ"י שהם שוממים כו' ועוד מדכתיב את שבתותי תשמורו וכו' וא"ת תרי קראי למ"ל. <sup style="color: gray;"> ט)</sup> וי"ל חדא לכניסה וחדא למורא:
<h3>הלכה ח</h3>
<b>בזמן שהיה בית המקדש קיים כו'. </b> כתב מהר"ד ן' זמרא ז"ל זה מבואר בפ' הרואה <sup style="color: gray;"> י)</sup> והוא מכלל מורא המקדש:
<h3>הלכה ט</h3>
<b>אסור לאדם וכו'. </b> כתב מוהרר"י קורקוס ז"ל. גז"ש וכתב רבינו לעולם אפילו בזמן שאין שכינה. וכתב בכל מקום כלומר אפילו יהיה גדר ואפילו במקום רחוק וכר"ע שסובר כן. ודלא כמאן <sup style="color: gray;"> יא)</sup> דמצריך בהא נמי רואה ושכינה ושאין גדר משום דאשכחן אמוראי דעבדי כר"ע גם ר' יהושע ובן עזאי הכי ס"ל. ודין השינה פ"ק דברכות <sup style="color: gray;"> יב)</sup> וכ' בתוס' דדוקא בשישן עם אשתו ומשום תשמיש שהוא גנאי אבל לבדו לית לן בה. אבל רבינו נראה שאינו מחלק, <sup style="color: gray;"> יג)</sup> גם בדין הפנאה כתבו <sup style="color: gray;"> יד)</sup> שאם יש גדר מותר ואין זה דעת רבינו כאשר כתבתי:<br/><b> ומהר"ד ן' זמרא ז"ל כתב </b> אפילו בזמן שהבית חרב ואפילו בחו"ל, וא"ת בשלמא אם רגליו למערב ניחא מפני שההיכל למערב ושכינה למערב אבל אם ראשו למערב ורגליו למזרח אמאי לא. <sup style="color: gray;"> טו)</sup> וי"ל כיון שהוא ישן בין מזרח למערב אם יפיח או ישמש מטתו הרי הוא כנגד המערב ואסור. הא למדת דאפילו אין אשתו עמו אסור ומזה הטעם לא יפנה למערב ולא למזרח מפני שהוא כנגד המערב:
<b> וכל המטיל מים כו'. </b> כתב מוהרר"י קורקוס ז"ל דברי רבינו צריכים יישוב דהא אדרבא איפכא מסתברא שהמטיל מים יחזור אחוריו לקדש שיהא פירועו לצד חוץ ולא לצד הקדש <sup style="color: gray;"> טז)</sup> וכן מצאתי בתוספ' דמגילה פ"ג וכל המטיל מים מן הצופים ולפנים ישב ואחוריו כלפי הקדש משמע דאזלינן בתר פירועו ובירושלמי פ' הרואה <sup style="color: gray;"> יז)</sup> תני המטיל מים הופך פניו לצפון המיסך רגליו הופך פניו לדרום, משמע דאזיל בתר פירוע, וחולק כבוד לדרום שהוא הימין <sup style="color: gray;"> יח)</sup> וגם רבינו לא חלק בין צפון לדרום אלא כתב סתם יסליק הקדש לצדדין ולא מפליג בין פניו לצפון או לדרום לא במסיך ולא במטיל מים. ובזה י"ל שרבינו סומך על התלמוד שלנו שלא חלקו בין צפון לדרום. <sup style="color: gray;"> יט)</sup> אלא סתם אמרו אין נפנין מזרח ומערב אלא צפון ודרום. ומזרח ומערב היינו בכל גוונא וכן צפון ודרום בכל גוונא שרי. ובירושלמי נמי אמרו אח"כ תני המסיך את רגליו לא יתן פניו למזרח ואחוריו למערב אלא לצדדין. מוכח בהדיא דלא מפליג בין צפון לדרום. וה"ה למטיל מים דמ"ש. אבל מ"מ תוספ' דמגילה שכתבתי דאזלא בתר פירוע קשה דהוא איפכא מדברי רבינו, ומה שנ"ל לומר שרבינו היה גורס בתוספ' ישב ופניו כלפי הקדש <sup style="color: gray;"> כ)</sup> דלא חייש לפרוע כלל אלא לעולם לא יחזור אחוריו לקדש, ואפשר היה לפרש בדברי רבינו דלרבותא נקט ישב ופניו כלפי הקדש ולא חייש לפירוע כלל אלא לעולם לא יחזור אחוריו לקדש, ואפשר היה לפרש שדברי רבינו דלרבותא נקט ישב ופניו כלפי הקדש וכ"ש אחוריו אלא דודאי לישנא לא משמע הכי כלל לא לשון רבינו ולא לישנא דתוספ' שאמרו שם אמר ר' יוסי בד"א מן הצופין ולפנים אבל מן הצופין ולחוץ אין צריך. מוכח דאחוריו כלפי קדש בדוקא קתני לה שצריך להיות כן מן הצופין ולפנים. וזה פשוט. אלא ודאי גירסא אחרת היה לרבינו בתוספ'. ובאמת דרישא דתוספ' משמע דאינה מדיוקת שאמרו שם המיסך את רגליו ופניו כלפי העם, ומשמע דאחוריו כלפי הקדש ואמאי שרי אחוריו ופרוע כלפי הקדש. ותו היינו סיפא נמי דהכי קאמרה אחוריו כלפי הקדש. ולמה ברישא אמרו פניו כלפי העם ובסיפא שינו ואמרו אחוריו כלפי קדש, אלא ודאי לא דייקי ההוא תוספ'. ולכך רבינו לא סמך על אותה גירסא. אלא דלעולם לפירוע לא חיישינן אלא שלא יהיה אחוריו לקדש וגריס בסיפא פניו כלפי הקדש כנ"ל:<br/><b> ומהר"ד ן' זמרא ז"ל כתב </b> וכל המטיל כו' והכי עדיף טפי ממה שיחזור אחוריו כלפי ההיכל דכתיב ואחוריהם אל היכל ה'. ומ"מ צריך שישב ויכסה את ערותו ולא יגלה כנגד קדש הקדשים:
<h3>הלכה י</h3>
<b>ואסור לאדם כו'. </b> כתב מוהרר"י קורקוס ז"ל, ע"ז בפ' כל הצלמים <sup style="color: gray;"> כא)</sup> ומנחות פ' הקומץ <sup style="color: gray;"> כב)</sup> ונקיט אכסדרה תבנית אולם לפי שהיה פרוץ במלואו. וכן הוא אכסדרה שאין לה אלא ג' מחיצות וכבר נתבאר זה:
<b> או מנורה שאינה של מתכת כו'. </b> כתב מהר"ד ן' זמרא ז"ל וטעמא שאין עושין במקדש מנורה אלא של מתכת דתניא לא יעשה אדם בית תבנית היכל כו' אבל עושה הוא של חמשה או ששה ושל שמונה, אבל של שבעה לא יעשה ואפילו משאר מיני מתכת ר"י בר"י אומר אף של עץ לא יעשה כדרך שעשו בית חשמונאי. אמרו לו משם ראיה שפודין של ברזל היו וחיפום בבעץ, העשירו עשאום של כסף כו' כדאיתא בפ' הקומץ, <sup style="color: gray;"> כג)</sup> וכ"ז מכלל מורא המקדש <sup style="color: gray;"> כד)</sup> שלא ישתמש בשרביטו של מלך. וזה טעם בקטורת שלא במתכונתו:
<h3>הלכה יא</h3>
<b>שלש מחנות כו'. </b> כתב מוהר"י קורקוס ז"ל, תוספ' בכלים פ"א וספרי פ' נשא. ומבואר במקומות הרבה בתלמוד:
<h3>הלכה יב</h3>
<b>כל ארץ ישראל כו'. </b> כתב מוהרר"י קורקוס ז"ל הכל בכלים פ"א עשר קדושות הן. א"י מקודשת מכל הארצות כו' עירות המוקפות חומה כו' לפנים מן החומה כו' הר הבית כו' החיל כו' עזרת נשים כו' עזרת ישראל כו' עזרת כהנים כו' בין האולם ולמזבח כו' ההיכל כו' בית קדשי הקדשים כו'. וקשיא לי על משנה זו דהא י"א קדושת הן. ונראה שרבינו רצה לתרץ קושיא זו. בסדור לשונו שכתב תחילה א"י מקודשת מכל הארצות כו' ואח"כ כתב עשר קדושות הן בא"י זו למעלה מזו, כו'. ואינו כן סדר המשנה כאשר כתבתי כי בתחילה אמרו עשר קדושות הן, ואח"כ אמרו א"י מקודשת כו'. ונראה שדעת רבינו לומר שהקדושה שיש בכל א"י יותר על חו"ל אינו מן המנין כי העשר שהוא מונה הם בא"י, זו למעלה מזו. ואילו קדושת א"י על שאר ארצות אינה למעלה מקדושה אחרת בא"י, ואין מנין העשר מתחיל אלא מעירות המוקפות חומה, שהוא למעלה מקדושת שאר א"י אבל שאר א"י הוא תחילת הקדושות ואינה למעלה מקדושה אחרת. <sup style="color: gray;"> כה)</sup> וזהו עשר קדושות זו למעלה מזו, שכתב רבינו. ומ"מ במשנה לא אמרו לשון זה, וא"כ אכתי לא ניחא שפיר לשון דמתני' דקתני עשר קדושות הן כו' ומני י"א קדושות. ושוב ראיתי לרבינו בפי' המשנה שהרגיש בקושיא זו וכתב דמתני' דקתני עשר קדושות אתיא כר' יוסי דאמר שם במשנה שקדושת בין האולם והמזבח שוה לקדושת ההיכל. ולדבריו קדושה אחת הם. ובזה הם עשר ותו לא. וכאן כתב רבינו מנין העשר אפילו לרבנן דקי"ל כוותייהו וכאשר ביארתי לשונו, עוד ראיתי להערוך ערך עשר שכתב שקושיא זו נשאלה לרבינו האי גאון ז"ל והשיב ז"ל א"י אינה חשובה מן הקדושות לפי שבשאר קדושות יש כבוד למקום בהם, שמונעים מהם קצת טומאה, או שמונעים ממנו קצת בני אדם מלכנס אליו. ואין בסתם א"י קדושה זו. והבאת בכורים ושתי הלחם ועומר אינם בקדושות הללו, ועשר קדושות בא"י הם. וסדר א' הם כל אחת כתורתה, ואפשר שגם זה דעת רבינו:
<b> ומה היתה קדושתה כו'. </b> כתב מוהרר"י קורקוס ז"ל. פ' כל קרבנות הציבור <sup style="color: gray;"> כו)</sup> נתבאר דשתהל"ח מדכתיב ממושבותיכם ולא מחו"ל. ועומר דכתיב כי תבואו אל הארץ, וביכורים יליף להו בפ' המוכר את הספינה <sup style="color: gray;"> כז)</sup> מדכתיב אשר תביא מארצך למיעוטי חו"ל. כאשר נתבאר בהלכות ביכורים: <sup style="color: gray;"> כח)</sup>
<h3>הלכה יג</h3>
<b>עירות המוקפות חומה כו'. </b> כתב מוהרר"י קורקוס ז"ל. לשון המשנה בכלים <sup style="color: gray;"> כט)</sup> כך הוא עירות המוקפות חומה מקודשת שמשלחין מתוכן את המצורעים ומסבבין לתוכה מת עד שירצו. יצא אין מחזירין אותו. וכתב רבינו שמשון ז"ל בפסחים פ' אלו דברים <sup style="color: gray;"> ל)</sup> ילפינן שהמצורע משתלח חוץ לג' מחנות. ובספרא פ' נשא אמרו וקדש יהושע עירות המוקפות חומה בקדושת מחנה ישראל וגבי נגעי בתים דרשו פ' זאת תהיה. והשליכו אותם אל מחוץ לעיר אותם חוץ לכל העיר ולא אדם חוץ לכל עיר, אלא חוץ לעירות המקופות חומה ומסבבין לתוכן מת מותר לנשאו בעיר ממקום למקום. יצא אין מחזירין אותו, מדרבנן, דמדאורייתא שרי אפילו במחנה לוי' כדתניא בפ' אלו דברים <sup style="color: gray;"> לא)</sup> ופ' היה נוטל <sup style="color: gray;"> לב)</sup> טמא מת מותר להכנס במחנה לוי', ולא טמא מת לבד אלא אפילו מת עצמו, עכ"ל. ובהשגות א"א לשון המשנה ומסבבין כו' והוא על דרך פי' ר"ש ז"ל שכתבתי, אלא שלא כתב דלהרבות בכבודו נושאים אותו ממקום למקום, ואפשר דלקברו קאמר. ועד שירצו היינו עד מקום שירצו לקוברו בו. <sup style="color: gray;"> לג)</sup> ורבינו כתב בפי' המשנה וז"ל. ר"ל עד שירצו אנשי המדינה בכלל או שבעה טובי העיר כמו שביארנו במגילה שאם ירצו לקוברו במקום מהמדינה יוכלו לקוברו. וכאשר יצא המת מהמדינה אין להם להחזירו למדינה לקוברו שם שהטומאות שרחקו מהמדינה ויצאו ממנה אין מחזירין אליה, וביאור דבריו שכיון שבמשנה אמרו סתם עד שירצו, ולא ביארו ברצון מי הדבר תלוי. נראה שסמכו על מה שנתבאר במק"א שעניני המדינה תלוי ברצונם היינו שבעה טובי העיר או כל בני העיר, אם אין שם שבעה טובי העיר. ולשיטת רבינו ניחא שפיר טפי. יצא אין מחזירין אותו, דמסתמא לקוברו הוא שמחזירין אותו, דוק מינה הא קודם שיצא קוברין אותו שם והיינו רישא. ומ"מ לשון ומסבבין המת בתוכן, כדברי הר"א ז"ל מוכח טפי:<br/><b> ומהר"ד ן' זמרא ז"ל כתב </b> בהשגות א"א כו' ואיברא דהכי תנן אלא דקשיא וכי אם רצו קרוביו לסבבו שבוע אחד צייתו להו והלא מרבים את הטומאה, ותו קשה אם היה קבר אבותיו בעיר אמאי לא יקבר במקומו. ובשלמא כשיצא כיון שנתרחקה הטומאה מהעיר אין מחזירין אותה לתוכה, אבל אם עדיין לא יצא ורצו בני העיר הכל תלוי בדעתם. ותו דקתני סיפא ואם יצא אין מחזירין אותו, ואם אין קוברין בה, פשיטא דאין מחזירין, וי"ל בזו דה"ק. אם יצא אין מחזירין אותו אפילו לסבבו בעיר, ומ"מ קשה לדברי רבינו דהכי הוי' לי' למיתני. אין קוברין את המת עד שירצו. ויש לומר דתרתי קתני מסבבין וקוברין עד שירצו אנשי העיר. ואין הדבר תלוי בקרובי המת. כיון דאיכא ניזק לרבים <sup style="color: gray;"> לד):</sup>
<b> רצו בני העיר כו'. </b> כתב מוהרר"י קורקוס ז"ל למד זה רבינו מהדין שכתב בסמוך קבר שהקיפתו כו' והוא במס' שמחות פ' אחרון:<br/><b> ומהר"ד ן' זמרא ז"ל כתב </b> תניא באבל רבתי <sup style="color: gray;"> לה)</sup> כל הקברות מתפנים. אמרו לר"ע מעשה בקבר חולדה שהיה בירושלים ולא נגע בה אדם מעולם, א"ל משם ראי' מחילה היתה עשויה לה ומוציאה את הטומאה לנחל קדרון, ומשמע דלא קי"ל כטעמיה דר"ע, אלא משום כבוד הנביא או המלך, תדע שהרי קברי מלכות בית דוד לא מצינו שיהיה להם מחילות <sup style="color: gray;"> לו)</sup> ולא תלוי טעמא בברייתא אלא שהיו מימות נביאים ראשונים כדלקמן וזהו שכתב הרב ז"ל חוץ מנביא או מלך, ומשמע בכל מקום שיהיה:
<h3>הלכה יד</h3>
<b>ואלו דברים נאמרו בירושלים כו'. </b> כתב מהר"ד ן' זמרא ז"ל פ' מרובה <sup style="color: gray;"> לז)</sup> עשרה דברים נאמרו בירושלים, ולפי שיש יותר שלא נמנו שם לא הזכיר הרב ז"ל מנין:
<b> אין מלינים בה את המת כו'. </b> כתב מהר"ד ן' זמרא ז"ל ואפילו לכבודו <sup style="color: gray;"> לח):</sup>
<b> ואין משכירים בתוכה בתים כו'. </b> כתב מוהרר"י קורקוס ז"ל נתבאר בברייתא פ' בני העיר <sup style="color: gray;"> לט)</sup> וביומא פ"א <sup style="color: gray;"> מ)</sup> תניא ירושלים אין משכירין בה בתים לפי שאינה שלהם. וכתב רש"י ז"ל אין משכירין בעלי בתים את בתיהם לעולי רגלים, אלא בחנם נותנם אותם להם ונכנסים בתוכם עכ"ל. ועכשיו בזה"ז אין נוהגים כן, וראיתי מי שנתן טעם לזה מפני ששם אמרו הילכך עורות קדשים אין לוקחים אותם הבעלים אלא בעלי אושפיזין נוטלים אותם בזרוע, א"כ בזה"ז שאין שם עורות קדשים יכולים ליטול שכר, <sup style="color: gray;"> מא)</sup> וטעם זה אינו מספיק, שבגמרא לא תלו דין נטילת שכר בעורות קדשים, וטעם הדבר נראה ברור, דדוקא באותו זמן שהיתה הארץ לישראל, והדרים שם אין פורעין שכר, דין הוא שלא יטלו שכירות מעולי רגלים. וכאשר סיימו ואמרו לפי שאינה שלהם פי' שלא נתחלקה לשבטים, והדרים בה אינה שלהם ביחוד, ויד כלם שוה בה. <sup style="color: gray;"> מב)</sup> הילכך גם הבאים שם ידורו בחנם. אבל בזה"ז שהארץ ביד גוים וישראל הדר בה פורע שכירות לגוי. או קנה אותה מן הגוי ודאי שאינו מחויב להכניס לביתו את הבאים בחנם, וזה נראה פשוט. וכ"ש שאין חיוב עליית לרגל בזה"ז, רק בזמן הבית, ובכי הא לא אמרו. וגם זה נכון. גם בדין העברת עצמות נהגו היתר בזה"ז, אפשר שלא חשו לכך אלא בזמן הבית, שהי' שם קדשים וטהרות, וכדי שלא להרבות את הטומאה ושלא יבואו לידי מכשול, אבל בזמנינו זה אין לחוש לכך. כ"ש כי הארץ אינה בידנו. ובלא"ה הטומאה רבה בה לכך אין לחוש. ובתוספ' <sup style="color: gray;"> מג)</sup> בספרים שלנו כתוב ואין צוברין בתוכה עצמות, ואם הגירסא כן, א"כ לא אסרו אלא שלא לצבור אותם, אבל להעביר אותם מותר:
<b> ואין מקיימין בה קברות חוץ כו'. </b> כתב מהר"ד ן' זמרא ז"ל. וק"ל והלא קברי בית דוד וקבר חולדה אינם בתוך ירושלים והיכי שייך למימר חוץ. והנכון בזה שבכל סביבות ירושלים לא היו מניחים קברות סמוכות לעיר משום אוכלי טהרות, וקברי בית דוד וקבר חולדה סמוכות היו והיינו דתניא חוץ וכבר הארכתי בזה בתשובת שאלה: <sup style="color: gray;"> מד)</sup>
<b> ואין מקיימין בה אילנות חוץ מגינת ורדים כו'. </b> כתב מהר"ד ן' זמרא ז"ל כתב רש"י ז"ל <sup style="color: gray;"> מה)</sup> לפי שהיה צריכים לה לקטורת, והיינו כיפת הירדן, על שם הוורד הגדל על שפת הירדן. ומדברי רבינו נראה דכיפת הירדן, היינו אלענבא"ד: <sup style="color: gray;"> מו)</sup>
<h3>הלכה טו</h3>
<b>הר הבית כו'. </b> כתב מוהרר"י קורקוס ז"ל פסחים פ' אלו דברים <sup style="color: gray;"> מז)</sup> למדו שהזב משתלח חוץ לשני מחנות מדכתיב וישלחו מן המחנה כל צרוע וכל זב וכל טמא וגו' וכתיב במצורע בדד ישב, נראה שצריך לישב לבדו. למדנו שאעפ"י שהכתוב כולל שלשתן אין שלוחם שוה, וכל החמור מחבירו שלוחו חמור מחבירו. מצורע חוץ לג' מחנות וזב וכיו"ב חוץ לשתי מחנות, אבל טמא מת מותר כאשר נתבאר, ולמדו אותו מדכתיב ויקח משה את עצמות יוסף עמו. מאי עמו במחיצתו דהיינו מחנה לוי':
<h3>הלכה טז</h3>
<b>החיל מקודש כו'. </b> כתב מוהרר"י קורקוס ז"ל, בהשגות א"א אף זה מדבריהם. וכדבריו כתב רש"י ז"ל דאילו מה"ת כבר נתבאר שאפילו מת עצמו מותר להכניסו למחנה לוי' שהוא עד שער ניקנור, ובמשנה כתב רבינו ומן ההיקש הזה יהיה מותר טמא מת ליכנס לחיל עזרת נשים שהכל מחנה לוי', וכבר ביארו בתוס' ואמרו החיל ועזרת נשים מעלה יתירה בבית עולמים והטמאים שנכנסו שם פטורים עכ"ל. ובודאי שמלשון רבינו כאן נראה שסובר שאיסור תורה יש בו שהרי בסמוך גבי טבול יום כתב ואיסור זה מדבריהם. משמע דאסור טמא מת מה"ת הוא. גם כתב בסמוך וטמא מת שנכנס לעזרת נשים אינו חייב חטאת, משמע דאיסורא דאורייתא מיהא איכא, אלא שאין בו חטאת, אפשר שסובר דמעלה יתירה בבית עולמים ויש בו איסור תורה <sup style="color: gray;"> מח)</sup> אלא שפטור, וכאשר סיימו בתוספ' שכתבתי והוא פ"א דכלים. ויש סיוע קצת לזה מסוגיא דיבמות שאכתוב בסמוך בס"ד:<br/><b> ומהר"ד ן' זמרא ז"ל כתב </b> ובהשגות א"א וכו' ודע שאין זו השגה אלא פי' לדברי הרב ז"ל שלא עלה על לב הרב ז"ל לומר דמעלה זו מה"ת, שהרי אפילו עזרת נשים בכלל מחנה לוי' הוא. והמת עצמו מותר במחנה לוי' מה"ת. וכ"ש טמא מת. וכ"כ בהדיא וטמא מת שנכנס לעזרת נשים אינו חייב חטאת, וכ"ש החיל שאין בו אלא מעלה מדרבנן. ותניא בתוספ' החיל ועזרת נשים מעלה יתירה בבית עולמים, וז"ל רבינו בפי' המשנה וע"י ההיקש יהיה טמא מת מותר ליכנס לחיל ולעזרת נשים שהכל במדרגת מחנה לוי' וכמו שהקדמנו להיותם שוים, וא"כ מ"ש גבי עזרת נשים ואיסור זה מדבריהם לא בא לומר דקדושת החיל הוא מה"ת, אלא כוונתו כי מעלת החיל ועזרת נשים אע"ג דהוי מדרבנן מ"מ הם סמוכים על הכלל כל שטומאתו חמורה חמור שלוחו מחבירו, אבל טבול יום בעזרת נשים גזרה אחרת היתה דכתיב ויעמוד יהושפט בקהל יהודה לפני החצר החדשה. ואמרו מאי חדשה שחדשו בו דברים ואמרו טבו"י אל יכנס במחנה לויה, ולא גזרו בכל מחנה לויה, אלא בעזרת נשים בלבד. וזהו שכתב ז"ל אבל מה"ת מותר טבול יום להכנס למחנה לויה ולפיכך מה שגזרו דהיינו עזרת נשים גזרו, והחיל נשאר בהתירו. כללא דמילתא איכא מעלות דאורייתא ולוקין עליה כגון מצורע בירושלים, וזבין וזבות ונדות ויולדות בהר הבית ואיכא מעלה מדרבנן דדמיא לדאורייתא, והיינו גוים וטמא מת ובועל נדה שאין טומאתם חמורה כזב וזבה, ולפיכך אין משתלחין מהר הבית ומשתלחין מהחיל שאין סברא לומר שהמעלה היתירה בבית עולמים שיהיה בה איסור תורה, שאין נביא רשאי לחדש בה דבר, ואיכא מעלה אחריתי מדרבנן שלא גזרו עליה בשעה שנבנה המקדש, והיינו טבול יום בעזרת נשים. ולא גזרו עליו בכל מחנה לויה, לפי שכבר טבל. ושיעור לשון רבינו כך הוא ואיסור זה מדבריהם, ולפיכך הם אמרו שיהיה אסור בעזרת נשים ומותר בחיל, שאם היה איסור תורה לא היה יכולים להתיר לו מקצת, <sup style="color: gray;"> מט)</sup> אבל אם נכנס טבול יום לעזרת ישראל לוקה דכתיב ובא השמש וטהר, מכלל דעדיין טמא. <sup style="color: gray;"> נ)</sup> ובהלכות ביאת מקדש הארכתי:
<h3>הלכה יז</h3>
<b>עזרת נשים כו'. </b> כתב מוהרר"י קורקוס ז"ל ביבמות פ"א <sup style="color: gray;"> נא)</sup> וגם בזבחים פ' כל הפסולים <sup style="color: gray;"> נב)</sup> אמרו. אמר ר' יוחנן דבר תורה אפילו עשה אין בו שנאמר ויעמוד יהושפט לפני החצר החדשה מאי חדשה כו'. ופי' לאו בכל מחנה לויה אלא בעזרת נשים, כדאיתא בההיא דכלים, ומכאן למד רבינו דדוקא טבו"י דקיל הוא דהוי מדרבנן ואין בו אפילו עשה, אבל טמא מת דחמור ואפילו בהר הבית אסור מה"ת הוא, שבהר הבית לא חדשו דברים אלא בעזרת נשים לחוד שהוא נקראת חצר, אבל הר הבית אינו נקרא חצר וזהו שלא פירשו ההיא דבחצר החדשה אטמא מת ובהר הבית. כי אינו נקרא חצר וכ"כ בתוס'. ומ"מ היותר קרוב שגם דעת רבינו שאין בו איסור תורה כלל. ולשון פטור לאו דוקא אלא הכוונה פטור מחטאת שאין בו איסור תורה, וחייב מכות מרדות מדרבנן. ולכך כתב פטור מחטאת ומסכים עם מ"ש במשנה מותר אעפ"י שהביא התוספ' שאמרה פטור:
<h3>הלכה יח</h3>
<b>וטמא שנכנס לשם חייב כרת כו'. </b> כתב מהר"ד ן' זמרא ז"ל, מכאן משמע דוקא טמא הוא שחייב כרת, אבל מחוסר כפורים שנכנס לעזרת ישראל פטור. וכ"כ בהדיא בהלכות ביאת מקדש <sup style="color: gray;"> נג)</sup> והראב"ד ז"ל השיג עליו. ושם הארכתי:
<h3>הלכה יט</h3>
<b>עזרת כהנים כו'. </b> כתב מוהר"י קורקוס ז"ל גז"ש במשנה ולא הוזכר שם אלא סמיכה ושחיטה ותנופה לבד. וכפרה הכתוב כאן בספרים שלנו נראה שהוא טעות. וטעם סמיכה ותנופה משום דבעינן בעלים דוקא ולא שליח. דוק ותשכח:
<h3>הלכה כ</h3>
<b>בין האולם והמזבח מקודש כו'. </b> כתב מוהרר"י קורקוס ז"ל סנהדרין פ' כ"ג <sup style="color: gray;"> נד)</sup> יליף מקראי שאילו הם מחללין העבודה. והקשה רבינו שמשון ז"ל <sup style="color: gray;"> נה)</sup> מ"ש הני משתויי יין, ומחוסר בגדים ושאינו רחוץ ידים ורגלים דהא כלהו מחללי עבודה. ותירץ דשאני פרועי ראש ובע"מ שפסולין בגופן, ורבינו הוסיף קרועי בגדים אפשר שגם הוא נקרא לדעת רבינו פסולו בגופו. כיון שפסולו נראה וניכר בבגדו, או אפשר דכיון דקרא אקשינהו לקרועי בגדים בהדי פרועי ראש דכתיב ראשיכם אל תפרעו ובגדיכם אל תפרומו ולא תמותו. דינם שוה. <sup style="color: gray;"> נז)</sup> ובמקום שהוזהר על פרועי הראש הוזהרו על קרועי בגדים. וכ"כ רבינו במשנה, <sup style="color: gray;"> נז)</sup> ופי' פרועי ראש שעברו עליו שלשים יום בלא תספורת: <sup style="color: gray;"> נח)</sup>
<h3>הלכה כא</h3>
<b>ההיכל מקודש כו'. </b> כתב מוהרר"י קורקוס ז"ל נראה דאפילו אביאה ריקנית שלא לעבודה איכא קפידא דאע"ג דלא מחייב מיתה אלא בבואם או בגשתם לשרת דמלת לשרת ודאי דאבבואם נמי קאי. <sup style="color: gray;"> נט)</sup> ומ"מ אסור ליכנס שם ומדאורייתא משמע דהוי. <sup style="color: gray;"> ס)</sup> ורבינו שמשון האריך בפי' משנה זו עיין עלה:<br/><b> ומהר"ד ן' זמרא ז"ל כתב </b> פסק דלא כר' יוסי אלא כרבנן דשתי קדושות נינהו: <sup style="color: gray;"> סא)</sup>
<h3>הלכה כב</h3>
<b>בית קדש הקדשים כו'. </b> כתב מוהרר"י קורקוס ז"ל, גז"ש במשנה ובתוספתא אמרו אבא שאול אומר עליות בית קדש הקדשים חמורה מבית קדש הקדשים. שבית קה"ק כ"ג נכנס שם ארבע פעמים ביום הכיפורים ואם נכנס חמשה חייב ועליית בית קד"ק אין נכנס לה אלא לשנים ויתבאר במקומו בע"ה:<br/><b> ומהר"ד ן' זמרא ז"ל כתב </b> והא דתנן <sup style="color: gray;"> סב)</sup> הגביהו לו את הפרוכת ונכנס והשתחוה וכו'. הך השתחויה בהיכל היתה. <sup style="color: gray;"> סג)</sup> והאי פרוכת היינו פרוכת שעל פתח האולם <sup style="color: gray;"> סד)</sup> שלא היה שם דלתות וכ"כ ז"ל בפי' המשניות:
<h3>הלכה כג</h3>
<b>עליית בית קדש הקדשים כו'. </b> כתב מוהרר"י קורקוס ז"ל ברייתא בפ' כיצד צולין <sup style="color: gray;"> סה)</sup> עלייה שע"ג קדשי הקדשים חמורה שאין נכנסים שם אלא פעם אחת בשבוע ואמרו לה פעמים בשבוע, וא"ל פעם ביובל. ונקיט רבינו פעם אחת בשבוע דהויי' מילתא מציעתא. וא"ת והרי עם קדושת העלי' נמצא י"א קדושות, ואנן תנן עשר קדושות ותו לא. וי"ל שקדושת העליות אינה קדושה בפני עצמה, אלא מקדושת בית קד"ק הוא, <sup style="color: gray;"> סו)</sup> דודאי אין לך קדושה חמורה יותר מבית קד"ק ומפני שהוא ע"ג קד"ק. ואין צריכין לעלות אליה אין עולין לה, אלא לצורך גדול כדי שלא ידרסו על גבי קד"ק. וזהו שסיימו בתוספ' דאב"ש שכתבתי למעלה אמרו לו אין זו מעלה, והכוונה כאשר כתבתי דקדושתה אינה אלא מחמת בית קדש הקדשים, ולא מפני מעלת קדושת עצמה אמרו כן. ובמה שכתבתי למעלה <sup style="color: gray;"> סז)</sup> בשם רבינו האי אפשר לתרץ גם זו:<br/><b> ומהר"ד ן' זמרא ז"ל כתב </b> והעלייה שעל גבי היכל לא ביאר רבינו מה היתה משמשת. וכבר כתבתי ע"ז. <sup style="color: gray;"> סח)</sup> ומ"ש שאין נכנסים לשם אלא פעם אחת לשבוע היינו שבוע של שנים. והכי איתא בתוספ' <sup style="color: gray;"> סט)</sup> ודוקא בעליית שע"ג קד"ק, אבל בעליית שע"ג ההיכל הי' נכנסים. <sup style="color: gray;"> ע)</sup> ולפיכך עשו פספסין להבדיל ביניהם: <sup style="color: gray;"> עא)</sup>
<b> בשעה שנכנסין כו'. </b> כתב מוהרר"י קורקוס ז"ל עד סוף הפרק בתוספ' דכלים פ"א. ומ"ש שבע"מ קודמין לטמאים, הוא בסוף עירובין <sup style="color: gray;"> עב)</sup> מחלוקת דר"ח ור"א. ופסק רבינו כר' אליעזר דאמר בע"מ נכנס, דהא אשתרי באכילת קדשים, ודלא כר' חייא דאמר טמא נכנס דהא אשתרי בעבודת ציבור, מטעם דקי"ל טומאה דחוייה הוא בציבור פי' ולא הותרה אלא נידחית הוא מתוך הצורך והדוחק. והוא מחלוקת ר"נ ור"ש פ"ק דיומא. <sup style="color: gray;"> עג)</sup> דר"נ סבר הותרה לגמרי ואין אנו צריכים לחזור אחר טהורים, ור"ש סבר שלא הותרה לגמרי אלא נידחית הוא בעת הדוחק. ולכך כתב רבינו שכיון שהוא דחוייה ולא הותרה דהלכה כר"ש באיסורי הילכך אין להקל בה. וכל היכא דאפשר להדורי אטהורים מהדרינן אף אם יהיה בעלי מומים ור"ח דאמר טמאין קודמין, אפשר דס"ל הותרה בציבור דקאמר דהא אשתרי בעבודת ציבור, ואנן קי"ל כר"ש באיסורי. כ"ש דכמה אמוראי סברי כוותיה כאשר כתבו שם בתוס' וכדאיתא בפ' כל הפסולין <sup style="color: gray;"> עד)</sup> הילכך בע"מ קודמין כיון שהם טהורים. וראיתי ספרים שהגיהו בהם יכנס טמא ולא יכנס בע"מ. <sup style="color: gray;"> עה)</sup> ולפ"ז פסק רבינו כר"ח ולא שני לי' לר' חייא בין הותרה לדחוייה, שאפילו אם הוא דחוייה ראוי שיקדמו לבע"מ. דלא אידחייא לגבייהו כלל, ואשתרי דנקיט לאו להכי נחית. ורבינו נקיט קושטא דמילתא והדין במקומו עומד והוא הנכון:<br/><b> ומהר"ד ן' זמרא ז"ל כתב </b> כבר כתבתי ע"ז לעיל:
<h2>פרק ח</h2>
<h3>הלכה א</h3>
<b>שמירת המקדש מצות עשה כו'. </b> כתב מהר"ד ן' זמרא ז"ל אפילו לדברי האומרים להקדים המוזהר על המצוה מודים הכא שצריך להקדים מצות עשה לשמור ואם לא שמר עובר בלאו:
<h3>הלכה ב</h3>
<b>והשומרים הם הכהנים והלוים כו'. </b> כתב מהר"ד ן' זמרא ז"ל הכי איתא בתמיד <sup style="color: gray;"> א)</sup> ובמדות. <sup style="color: gray;"> ב)</sup> וכדי שתבין למה הוצרך הרב להביא כל אלו הכתובים צריך להעתיק סוגיית ריש תמיד תנן בשלשה מקומות הכהנים שומרים בבהמ"ק, והלוים בכ"א מקום. ושאלו בגמרא מנה"מ דבעינן שלשה שומרים. אמר אביי אמר קרא והחונים לפני המשכן קדמה לפני אהל מועד מזרחה משה אהרן ובניו שומרים משמרת המקדש למשמרת בני ישראל. פי' אהרן ובניו הם ג' שומרים, אמרי אין שימור בעלמא אשכחן דבעי כהנים ולוים שימור. מיהו מתני' קתני בשלשה מקומות הכהנים שומרים כו' ר"א אמר מסיפא דקרא שומרים משמרת למשמרת. כלומר הרבה שמירות ואי בחד מקום הוי כלהו. א"כ לא הוי אלא שמירה אחת:
<b> שנאמר אתה ובניך אתך לפני אהל מועד כו'. </b> כתב מהר"ד ן' זמרא ז"ל מזה הפסוק למדנו שהכהנים סמוכים לאהל העדות. והרי נאמר ושמרו את משמרת אהל מועד ומזה למדו ענין אתה ובניך לפני אהל מועד שהוא שמירה:
<b> והחונים קדמה לפני אהל מועד וגו'. </b> כתב מהר"ד ן' זמרא ז"ל מזה הכתוב למדנו דשומרים בשלשה מקומות בין לשיטת אביי ובין לשיטת ר"א <sup style="color: gray;"> ג)</sup> ולמדנו ג"כ דהכהנים לחודייהו נטרי ולוים לחודייהו נטרי. מדכתיב והחונים לפני המשכן לפני אהל מועד משה והדר אהרן ובניו שומרי משמרת הקדש. אהרן בחד מקום ובניו בשני מקומות. <sup style="color: gray;"> ג)</sup> ממאי מדכתיב והחונים וכתיב שומרים. חונים לחוד ושומרים לחוד. ואקשינן ואימא כלהו בחד מקום, לא ס"ד מה משה בחד מקום לחודי', אף אהרן ובניו לחוד בחד מקום לחודיה, ר"א אמר כו'. למדנו שהכהנים שומרים מבפנים שלשה משמרות, והלוים שומרים מבחוץ, אבל היותם כ"ד משמרות לא ראינו בכתוב, אבל חלקו אותם לכ"ד משמרות ומצאו להם סמך ממה שנא' בדברי הימים למזרח הלוים ששה לצפונו ליום ארבעה לנגבה ליום ארבעה ולאסופים שנים שנים לפרבר למערב ארבעה למסילה שנים לפרבר. הרי אלו כ"ד משמרות אעפ"י שקרא אותם כולם בפסוק זה לוים יש מהם ג' כהנים, והכי איתא בגמרא פ"ק דתמיד, ועדיין לא ידענו אלא שהוא מצות עשה לשמור, אבל לאו לא שמענו לפיכך הביא הכתוב ושמרתם את משמרת הקדש, ויש חולקים על הרב ז"ל בזה הלאו. אבל הרב ז"ל סמך על לשון המכילתא ושמרו את משמרת אהל מועד, אין לי אלא בעשה, בל"ת מנין ת"ל ושמרתם את משמרת הקדש: <span class="R"> ד)</span>
<h3>הלכה ג</h3>
<b>ואם בטלו שמירה עברו בל"ת כו'. </b> כתב מוהרר"י קורקוס ז"ל לא מצאתיו מבואר, <sup style="color: gray;"> ה)</sup> ומ"מ כלל הוא בידנו כ"מ שנאמר השמר פן ואל, אינו אלא ל"ת <sup style="color: gray;"> ו)</sup> והסמ"ג לא מנאו:
<h3>הלכה ד</h3>
<b>מצות שמירתו כו'. </b> כתב מוהרר"י קורקוס ז"ל. גם שם נתבאר ובית אבטינס הוא מקום שבו מפטמין את הקטורת, ושם העלו דהיתה עלייה, ובית הניצוץ לא נתבאר טעמו. <sup style="color: gray;"> ז)</sup> ופי' הרובין הם הנקראים פרחי כהונה ושם שאלו מאי שנא דהתם קרי להו פרחי כהונה והכא קרי להו רובין, ותירצו הכא דלא מטו למעבד עבודה קרי להו רובין. ופי' רובין מלשון רביא היינו ילד, א"נ מלשון רובה קשת שהיו מורים חצים. והראשון יותר נכון. <sup style="color: gray;"> ח)</sup> ובית המוקד כבר נתבאר מקומו ולא הי' עלייה <sup style="color: gray;"> ט)</sup> ושם הקשו על המשנה שאומר ומניחים בגדיהם תחת ראשיהם ותיפק לי' משום כלאים, ותירץ ר"פ לא תימא כו' אלא כנגד ראשיהן. ור"א מתרץ בגדי כהונה קשים הם. ופסק רבינו כתירוץ ר"פ, דמסייע לי' סוגיא דערכין <sup style="color: gray;"> י)</sup> ויתבאר בפ"ח מכלי המקדש. <sup style="color: gray;"> יא)</sup> גם ביומא פ' בא לו <sup style="color: gray;"> יב)</sup> הוזכר כן דלר"פ כנגד ראשיהן דוקא כי לא ניתנו ליהנות מהם. ומכריח כן מדין כלאים כמ"ש. ואעפ"י ששם ביומא משמע דמסיק דלא כר"פ. ופשוט דבגד"כ ניתנו ליהנות בהם, ומייתי ראיה מברייתא דקתני בה הכי בהדיא, ולפ"ז ליתא לדר"פ. ותחת ראשיהן נקטינן. אפשר דל"ק לרב פפא כי הוא מפרש דהיינו דוקא ליהנות כל זמן שהם עליו שלובשן לעבודה שאין בהם כלאים. כיון דלא ניתנה תורה למלאכי השרת שרי אפילו יכול להפשיטן, אבל אחר שהפשיטן אסור ליהנות בהם. ואכתי ע"כ כנגד ראשיהם נקטינן מטעם הנאה. וא"נ אפשר דברייתא באותם שאין בהם כלאים ומדין הנאה לחוד מיירי אבל משום כלאים אסורי וכסוגיא דערכין, ואכתי כנגד ראשיהן דוקא ולא תחת ראשיהן. ואיתא לדרב פפא, גם שם הקשו למה ישנים ע"ג קרקע, ליעיילי להו מטות. ותירצו לאו אורח ארעא לעיולי מטות למקדש. והם דברי רבינו:<br/><b> ומהר"ד ן' זמרא ז"ל כתב </b> ופי' רובין נערים תרגום ילד רבייא <sup style="color: gray;"> יג)</sup> והם הבחורים שעדיין לא הגיעו לחינוך עבודה:
<h3>הלכה ו</h3>
<b>לא היו הכהנים השומרים ישנים כו'. </b> כתב מהר"ד ן' זמרא ז"ל פ"ק דתמיד, והתם שקיל וטרי בטעמא אי משום דבגד"כ לא ניתנו ליהנות בהם, שלא בשעת עבודה או משום כלאים, דאיכא באבנט. ואמר ר"א בגד"כ קשין הם. ולית בהו משום כלאים, וטעמא לפי שלא ניתנו ליהנות בהם. והתם מוכח דאע"ג דתנן ומניחין אותם תחת ראשיהן לאו דוקא אלא כנגד ראשיהן. וכ"כ הרב ז"ל:
<h3>הלכה ז</h3>
<b>אירע קרי לאחד מהם כו'. </b> כתב מוהרר"י קורקוס ז"ל גז"ש. ובגמרא <sup style="color: gray;"> יד)</sup> אמרו מסייע לי' לר' יוחנן דאמר מחילות לא נתקדשו, ובעל קרי משתלח חוץ לשתי מחנות, וכבר נתבאר דהיינו בפתיחות להר הבית כדאיתא בכיצד צולין: <sup style="color: gray;"> טו)</sup>
<b> שהמחילות הפתוחות להר הבית כו'. </b> כתב מהר"ד ן' זמרא ז"ל, אעפ"י שהם תחת העזרה. וכבר כתבתי שהלשכה אשר פתח המסבה בתוכה לא היתה קודש, <sup style="color: gray;"> טז)</sup> דא"כ לא יכול ליכנס בקודש ומוטב היה לעמוד בבית המוקד, אלא בחול הי' פתחה:
<b> וטובל וחוזר ויושב אצל אחיו הכהנים כו'. </b> כתב מהר"ד ן' זמרא ז"ל וא"ת והלא בית המוקד בעזרת נשים לחוד היתה <sup style="color: gray;"> יז)</sup> וטבול יום משתלח משם. וכיון דהמחילה פתוחה להר הבית יצא משם או יעמוד ולא יחזור לבית המוקד, וי"ל כיון דטבול יום בעזרת נשים מדרבנן הוא לא גזרו בכה"ג משום צוותא ולא יהיה שם יחידי, <sup style="color: gray;"> יח)</sup> וכן דקדקתי מדקאמר וחוזר ויושב אצל אחיו הכהנים, ולא קאמר וחוזר ויושב במקומו. ובבקר יצא והולך דרך המסיבה דמחילות לא נתקדשו אפילו בקדושת הר הבית <sup style="color: gray;"> יט)</sup> ראב"י חולק ואומר שאינו חוזר לבית המוקד אלא יצא והולך לו בטדי. <sup style="color: gray;"> כ)</sup> והוא השער הצפוני משערי הר הבית:
<h3>הלכה ח</h3>
<b>והיכן היו הלוים שומרים כו' </b> כתב מוהרר"י קורקוס ז"ל מדות פ"ק ככל דברי רבינו:
<b> שהרי הכהנים שומרים כו'. </b> כתב מוהרר"י קורקוס ז"ל נתן טעם למה לא היו שומרים הלוים על שבעה שערי העזרה אלא על חמשה <sup style="color: gray;"> כא) </sup> , שהרי הכהנים שומרים על שני השערים:
<h3>הלכה י</h3>
<b>ומעמידים ממונה כו'. </b> כתב מהר"ד ן' זמרא ז"ל בתמיד ובמדות משנה כלשון רבינו עד הסוף הפרק:
<h3>הלכה יא</h3>
<b>בשחר קודם כו'. </b> כתב מוהרר"י קורקוס ז"ל, הכל בתמיד פ"ק ופי' בודקין את העזרה מן הטומאה. <sup style="color: gray;"> כב)</sup> וברור הוא, שבשבת היו צריכים להדליק מערב שבת, <sup style="color: gray;"> כג)</sup> כי אין הדלקה זו דוחה את השבת:

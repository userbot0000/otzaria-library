ראה פרש”י שמות טו, א ד”ה אז ישיר, וכנ”ל ירמיה ו, יט סד”ה ותורתי: “ודרך המקראות לדבר כן”. ולהעיר מרבינו בחיי דברים לד, א וז”ל: שכל הנביאים נוהגים המנהג הזה בדבריהם לדבר עבר במקום עתיד עכ”ל. וכן הוא ברד”ק בהרבה מקומות ובעוד כמה מפרשים.
במדרש תנחומא, פרשת צו יד בשינוי לשון.
בפס”ר שם הנוסח: בונים אותו. אמנם ביל”ש שם הנוסח כמ”ש רבינו ועי’ לקו”ש חי”ח ע’ 412 הע’ 19 ובע’ 419 בהע’ 72.
תוקן עפ”י דפוס ראשון.
עיין ב”ח, אורח חיים מז ג ובט”ז שם סק”א
אבות סוף פ”ב.
עפ”י איוב יט, כד.
עפ”י ירמיהו לב, יד.
עפ”י משלי ג, כז.
עפ”י חז”ל ד”ר ב, ז.
עפ”י חז”ל חולין ז.
עפ”י מל”א יב, י.
לשון הרמב”ם בהקדמתו לשמונה פרקים, ובמגן אבות להרשב”ץ פ”ד מ”כ כתב וכבר אמרו קבל כו’.
לשון מליצי, והכונה שבשלשה מקומות אלו בנו בבית שני עפ”י צורת בית העתיד. ועיין מ”ש רבינו בפתיחה על משניות מדות ושם בתחילת פ”ג.
עפ”י איוב מא, ח.
מפאת חוסר האפשרויות בזמן ההוא, התמונה שצייר רבינו לא נדפסה בתוך הספר אלא כנספח לו. היא מופיעה בסוף מהדורא זה כמוסף מקופל.
עפ”י תהלים קד, ב.
עפ”י שמ”ב כג, ה.
עפ”י תהלים כה, ח
גֵּה כְּמוֹ זֶה.
בדרך כלל מפרשים שהים הגדול בתורה לגבי גבולות הארץ הוא הים הסמוך לארץ ישראל שהוא נקרא הים התיכון. ועיין גיטין (ח.) דעת רבי יהודה שא”י נמשך עד ים אוקינוס וברש”י ותוס’ שם, ועיין רש”י יחזקאל (מח א) הביא מה שייסד ר”א הקליר בפייט (כי אקח מועד סילוק ב’ דחג הסוכות) שהחלוקה כאן הוא עד ים אוקיינוס, ותמה עליו כנ”ל. ועיין ברש”י (שם ח) כתב בפשיטות דגבול מערב הוא עד ים אוקיינוס ובהקדמתו כתב רבינו שבנה פירושו על פרש”י.
צ”ע מה הכוונה בזה. האם הכוונה שהר הבית והמקדש הם בדיוק במרכז בין מזרח למערב? שהרי לפי זה יתכן שמקום המקדש דלעתיד לא יהיה במקום הנבחר בהר הבית? ועיין ברמב”ם הלכות בה”ב פ”א ה”ג שכתב וז”ל: ואין שם בית לדורי הדורות אלא בירושלים ובהר המוריה וכו’. ועיין פרש”י פמ”ח ח, ליישב האיך תהיה ירושלים במקומה עפ”י מה שנ”ל דהחלוקה הוא עד ים אוקיינוס, ומה שהעיר ע”ז ברש”ש, ב”ב קכ”ב ע”א ד”ה ואגב.
מקום המזבח אינו משתנה לעולם כמ”ש רבינו לקמן, אולם מדות הבית לעתיד ישתנו, ונמצא שמקום הפתח ישתנה.
שאפילו למ”ד בבית שני מזבח כולו בדרום מ”מ לעתיד תהיה חצר הפנימית קטנה ברחבה מבית שני ונמצא המזבח משוך נגד פתחו של היכל ומכסה הפתח.
וא”כ יתכן שיהיו באולם, או בעז”נ, יותר מי”ב מעלות שהיו בבית שני, וישלימו מה שבעזרת ישראל ישנן פחות מבית שני. ועיין ברש”י פרק מ פסוק ו ופסוק מט שכתב (רבינו הביאו לקמן סימן ב) שהיו י”ב מעלות. וצ”ע.
היינו משער המזרחי. שהרי בשער הצפוני כתב רבינו, לקמן בסוף סימן ט, שעליו דיבר הכתוב ובמעלות שבע יעלו בו (מ, כב).
בפרק מב, טו-כ, מבואר מדות הר הבית לעתיד חמש מאות “קנים” לכל צד, וכל קנה המדה בבנינא דיחזקאל הוא שש אמות, והר הבית בבית שני היה חמש מאות אמה כנ”ל.
ובטעם הדבר כתב רבינו בתוי”ט שם שהוא כיון שהעיר בדרום על כן היתה שם כניסת כל אדם. וקצת צ”ע ממה שכתב רבינו לקמן סימן ב מפרש”י שעיקר כניסה ויציאה הוא בשער המזרחי ועיי”ש בהערה.
רבים נלאו ליישב דברים אלו עם מה שנתבאר לקמן בכמה מקומות; שבין צפון ודרום היה פחות מאשר בין מזרח ומערב. אע”פ שבדפוס שהדפיס רבינו, בפראג שס”ב, הלשון הוא כמו שמופיע בסוגריים. הדברים אכן סתומים, ולכאורה ברור שנפלה בזה איזו טעות הדפוס וכדומה.
בבית שני עזרת נשים היתה רק ממזרח לעזרה, בשונה מבית העתיד שתקיף כל שטח העזרה והבית מכל צדדיו.
לעיל בסוף הפתיחה כתב רבינו שבדרום היה שטח גדול יותר מכל צדדי העזרה וכן יהיה לעתיד, ועיי”ש בהערה מ”ש רבינו בתוי”ט הטעם שכן עיקר כניסה ויציאה הוא מהדרום שהעיר בדרום, וכמו שכתוב ביחזקאל (מ ב), וקצת נראה סתירה וצ”ע. ועיין שו”ת חת”ס שהוכיח מקרא דיחזקאל (מו, ט) שעיקר כניסה ויציאה הוא מהצדדים ולא משער המזרח וצ”ע.
בפרש”י שם כתב רק שמספר המעלות הם י”ב כאותה ששנינו במדות שם ע”כ, ואין לנו רש”י על מסכת מדות ועיין בפי’ ר’ שמעיה (תלמיד רש”י) פ”ג מ”ו ד”ה ושלחה שהזכיר דעת רש”י כנ”ל, ועיין בהערה הבאה.
בהלכות בה”ב פ”ו ה”ד כתב הרמב”ם על מעלות האולם שלחה חצי אמה, והקשה בכס”מ דהוא דלא כמשנה (פ”ג מ”ו) שמעלות האולם שלחה אמה, וכן הוא במשנתנו שהגירסא הוא כל מעלות וכו’ חוץ משל אולם ונשאר בצ”ע. וע”ז כתב רבינו שמשמע שהרמב”ם גירסא אחרת היתה לו ולא גרס חוץ משל אולם ובפ”ג גרס שלחה אמה. וכ”כ המאירי דלא גרסינן לה, וביומא ט”ז ע”א ג”כ גרסינן במעלות האולם שלחה חצי אמה.
רבינו מחדש בזה שרש”י ורד”ק אינם חולקים למעשה אלא רק בפירוש הפסוק, אבל לפועל מודה הרד”ק שגם בשער הר הבית וגם בשער החצר ישנם הפרטים הכתובים בפסוקים. ולפ”ז יוצא לכאורה שגם בהר הבית יש שער צפוני ודרומי. ואם כן צריך ביאור לפי זה האם לדעת רש”י היו שערי הר הבית כמו שערי החצרות, שהרי לא הוזכרו כלל.
הכוונה שרש”י מפרש שם על פניהם – גובה.
השגת הרד”ק למעיין שם הוא על מה שפרש”י (מ, לו) על אורך השער חמשים אמה שהכוונה הוא לגובה השער.
בספר השרשים להרד”ק (שרש פנה) כתב שפנה היינו זוית. וכתב שם וז”ל: ולפי שחוזק הבית הפנות אמר על המגדלים החזקים פנות: על הערים הבצורות ועל הפנות הגבוהות (צפניה א, טו). ולפי שפנות הבית מן האבנים הגדולות כנה האנשים הגדולים והאצילים בפנות: גשו הלום כל פנות העם (שמ”א יד לח), ויתיצבו פנות כל העם (שופטים כ ב) עכ”ל.
היינו מצד צפון לשער לצד דרום השער .
אטומות – פרש”י ורד”ק שקופים אטומים דהיינו רחבים בחוץ וצרים בפנים וכמו שכתוב בבנין שעשה שלמה (מל”א ו, ד).
המשך הפסוק שם וחלונות וגו’ ואל אליהמה לפנימה לשער וגו’ ופירש”י ואל אליהמה היינו כתפות פתחיהם של התאים. והכוונה בזה עפ”י המתבאר לקמן סימן ז בפירוש מילת “איל” שהוא כמו שני מזוזות הפתח משני צידיו. וכ”כ אל אליהמה היינו איליו של פתח התא לכיון החלל שמול השער, ואל כתפות אלו יעשו חלונות.
הכוונה לתאים בחומת עזרת נשים, או לשיטת הרד”ק בחומת הר הבית כנ”ל. והתאים הנזכרים במסכת מדות (פ”ד) הם רק בכתלי ההיכל.
והיינו מעבר לחומה שהתאים הם ממזרח (חוץ) לחומה והאולם הוא במערב (בפנים), מ”מ אינם בקו שוה שהרי עובי כותל התא חמש ועובי חומת האולם שש נמצא שיש הפרש אמה ביניהם.
הכוונה שלאולם היו חלונות וכמו שכתוב (מ, טז) וכן לאלמות ופרש”י וז”ל : וכן היו חלונות לאילמות של כל שער ושער ע”כ.
ז”ל רש”י שם : כל אילים האמורים בענין הם כמין אילנות עגולים עשויים מאבני גזית, ועומדים בפתח אחד מימין ואחד משמאל, במקום סיפין, במקום מזוזות, וכן תרגם יונתן (ישעי’ ו) וינועו אמות הסיפים – אילנות סיפיא, וקרואין אילים על שם עיגולן כאֵלָה וכאלון עכ”ל.
שער הצפון של החצר החיצונה המדובר בענין (אלא שקצת צ”ע לשון רבינו “לשערים”).
עיין לעיל סימן ב שהביא הפסוק ויעל במעלותיו (מ, ו), שמדבר בשער המזרחי. והכוונה כאן היא למספר המעלות שלא נזכרו. ובספר צורת הבית המחודש (מ, כב) כתב רבינו שלא נזכרו בכתוב “מספר” המעלות.
ובפתיחה כתב רבינו שיתכן שהיו יותר מי”ב. עיי”ש.
וכמ”ש בפסוק כו, ומעלות שבעה עולותיו וגו’.
כן פרש”י. ולפ”ז יוצא שהמעלות לעלות מן ההר לחצר החיצונה הם בתוך חלל השער צמוד לסוף השער מבפנים ששם מתחיל האולם.
המדובר כאן הלא הוא השער הצפוני שהמעלות הוא בחלל השער כנ”ל. והנה לעיל כתב רבינו שרוחב מעלה אחת חצי אמה, וכיון שבשער הצפוני יש שבעה מעלות יוצא שמשך המעלות כולם תופסי קצת יתר מחצי משך החלל. אכן בשער המזרח שכתב רבינו לעיל שיש בו י”ב מעלות (או יותר וכמ”ש רבינו בפתיחה) נמצא שתופס את כל חלל השער שהוא שש אמות (או יותר לפי הנ”ל).
בפשטות כוונת רבינו לומר שודאי ישנה גם חומה מערבית לחצרות הבית העתיד. אלא שבכל מראה נבואת יחזקאל לא דבר על החומות אלא על השערים שבחומות ועל כן לא נזכר כלל חומה המערבית.
לשון זה לכאורה צריך ביאור שהרי בבית שני לא היה כותל מערבי לחצר החיצונה (עזרת נשים) שכותלו המערבי הוא כותל מזרחי של העזרה.
דברי הכפתור ופרח צריכין ביאור למעיין שם, שהרי הוא מונה השבעה שערים שהיו בחיל, והשערים שנשנו במשנה הם לפי כל המפרשים בעזרה עצמה, וכן הקשה בהר המוריה פ”ה מהלכות בה”ב ה”ג.
להבין את דברי רבינו יש לסכם את מחלוקת התנאים כמה שערים היה לעזרה, הנה סתם משנה לגבי מקומות שהיו שומרים במקדש תנן (פ”א מ”א) חמשה ב”חמשה” שערי העזרה, ובמשנה (פ”א מ”ד) תנן “שבעה” שערים היו בעזרה וכו’, ורמו מתניתין אהדדו (תמיד כ”ז.) אביי מתרץ שהגם שהיו שבעה מ”מ שמירה לא צריך רק בחמשה, שהיה שומר אחד על שני שערים, ורבא מוקי לה כתנאי די”א ה’ שערים וי”א ח’ וי”א ז’, ודעת אבא יוסי בן חנן (פ”ב מ”ו) שהיו י”ג שערים לעזרה וחשיב ואזיל שם מה הן.
במשנה בשקלים שם איתא שי”ג השחוויות כנגד י”ג שערים וע”ז אומר הירושלמי וז”ל: מתנית’ אבא יוסי וכו’ ברם כרבנן שבעה שערים היו בעזרה עכ”ל, ומשמע מרבינו דהכי קיי”ל כרבנן, (ועיין פיה”מ להרמב”ם מ”א שכתב “והוא דעת רבים”) ולפיכך הקשה על הכפו”פ דלרבנן לא היה שער במערב כלל.
להבהרת הענין: במצות שמירת המקדש שנו חז”ל בריש מדות שבג’ מקומות שומרים הכהנים ובכ”א מקומות שומרים הלוים והתנא הולך ומחשב כל מקומות השמירה, החלוקה היא שמירה בשערים ושמירה בפנות וישנם כאלו בהר הבית וכאלו בעזרה אלא שיש הבדל ביניהם ששומרי הר הבית עומדים מלפנים לחומת הר הבית משא”כ שומרי העזרה עומדים מחוץ לעזרה משום איסור ישיבה בעזרה.
במשנה (שם) שהכ”א מקומות הם, ה’ על שערי הר הבית, ה’ על שערי העזרה, ד’ על פנות הר הבית, ד’ על פנות העזרה, א’ בלשכת הקרבן, א’ בלשכת הפרוכת, וא’ “מאחורי בית הכפורת” ובוודאי שהוא מחוץ לחומת העזרה משום איסור ישיבה בעזרה.
אין להקשות מאיסור כניסה לעזרת כהנים לפנים מי”א אמה שהרי הוא לצורך מצות השמירה וכו’, ועיין מ"ש רבינו בזה לקמן סימן ע"ד.
רבינו מחדש כאן ענין מיוחד שאע”פ ששומרי העזרה עומדים בחוץ כנ”ל היינו שעיקר עמידתם הוא בחוץ כדי שאם ברצונם לישב יוכלו לישב, אבל מצוות השמירה עצמה צריך לשמור גם בפנים ועל כן מפעם לפעם צריכין להיכנס לפנים “כי כן דרך השמירה”.
קצ”ע שהרי בהר הבית היה שער למערבו, שער קיפונוס מן המערב (פ”א מ”ג), ועיין באברבנאל (מ, ה) שהרגיש קצת בזה.
דברי רבינו כאן לכאורה צ”ב שהרי כתב לעיל שלפי תנא דידן שכן נפסק להלכה, וכ”פ הרמב”ם (פ”ה ה”ד) שהיו רק ז’ שערים וכאן שקיל וטרי גם לפי הדעות השונות. ועיין בדברי ר”ת (כתובות קו. ד”ה שבעה) שאין כאן מחלוקת במציאות אלא שתנא דידן לא חשיב השערים האחרים לטעם קטנותן. ועיין בליקוטי שיחות (חי”ח ע’ 212 ואילך) האריך לבאר כן גם בדברי הרמב”ם שלא נחלקו רק מה יש לו דין שער לגבי מצוות שמירה, ולא במציאות, אם היה שער.
צ”ב וכי חוזר רבינו כאן ממה שיישב דברי הכפו”פ? ובחנוכת הבית לרמ”א (סכ”ח) אחר שהביא דברי הכפו”פ ותמיהת רבינו עליו כתב וז”ל: הרי שמצא קצת התנצלות על סברת בעל כפו”פ עכ”ל. אכן לפי מ”ש לעיל שאפשר להבין סברת רבינו שהמחלוקת אינה במציאות (עפ”י הלקו”ש) יובנו מאד דברי רבינו כפשוטן, וכן משמע מדברי רבינו בתוי”ט בשקלים (פ”ו מ”ג) עיי”ש. וע”ע שם שהביא דברי יוסיפון שלא היה שום פתח בכותל מערבי ושהיה סתום לגמרי וסיים וז”ל: ומכיון שבבנינא דיחזקאל לא היו שערים במערב, ובהרבה דברים בנו בבית שני מעין בנין של יחזקאל וכמ”ש הרמב”ם וכו’, היה קרוב לשמוע להיוסיפון, אלא שאין לנו לזוז מקבלת חכמי המשנה עכ”ל.
ועיי”ש שהקשה מזה שהיה שער מערבי להר הבית ונדחק בזה.
תיבה זאת מופיעה במקורות בכמה אופנים “כזוזטרא” “כסוסטרא” “גזוזטרא” וכן רבינו כותב לפעמים כך ולפעמים כך.
ברד”ק ובמצו”ד פירשו שהגזוזטרא עומדת על גבי עמודים.
באברבנאל הנדפס וז”ל: מקום היותר חיצוני והיותר מרוחק וכו’. אולם רבינו כתב והדפיס כמ”ש בפנים, וכן נראה יותר מתאים שהרי עז”נ אינה המקום “היותר” חיצוני שהרי יש החיל והסורג וכו’.
להבנת הענין: במשנת כלים שם מפרטת המשנה עשר מעלות ובהמשך המשנה יוצא כך: א) מעלת ירושלים ב) הר הבית ג) החיל ד) עזרת נשים ה) העזרה (עזרת ישראל), לכל שלב יש מעלה יתירה לקודמו. ועיקר המעלה הוא בענין שילוח מחנות, שיש חיוב לשלח הטמאים מחוץ למחנה. ומעלות אלו הם כמו שלש מחנות שבמדבר: א) מחנה ישראל משלחים רק מצורע וזהו קדושת ירושלים (לפנים מן החומה). ב) מחנה לויה אסור כניסת (שילוח) זבין וזבות נדה ויולדות ומקבילו לפנים מחומת הר הבית. ג) מחנה שכינה והיינו חצר אוהל מועד ומקבילו העזרה, ששם אסור טמא מת להיכנס. אלא שהנביאים והחכמים ז”ל תיקנו עוד שתי מעלות בתוך מחנה לוי’: א) אין טמא מת ונכרי נכנס בשטח החיל שהוא בעיקרו חלק מהר הבית. ב) אין טבול יום נכנס בעזרת נשים שבעצם הוא גם מעיקרו ממחנה לויה שהרי הוא עזרה חיצונית לעזרה (החצר החדשה) כמ”ש בזבחים (לב:).
לדעת רש”י ורע”ב וסייעתם, חילקו את שטח הר הבית לשנים. דהיינו: מחומת הר הבית עד הסורג ומן הסורג עד לעזרה (במזרח עז”נ). עד הסורג מותר לטמא מת ונכרי להכנס ומן הסורג ולפנים אסור.
לדעתם החיל הוא שם השטח של עשר אמות בין הסורג לעזרת נשים.
דברי רבינו כאן בביאור שיטת הרמב”ם הם מחודשים מאד. למעיין בפיה”מ להרמב”ם במדות (פ”א מ”ד, ובפ”ב מ”א ב), מבואר שם שיטתו שהחיל הוא חומה קטנה לפנים מחומת הר הבית גבוה עשר אמות והשטח בינו לעז”נ נקרא על שמו. ורבינו בתוי”ט (שם פ”ב מ”ג) גם כן מפרש כן בהרמב”ם. וגם איך נפרש המעלה הנוספת (משנה כלים שם) שלא יכנס טבול יום בעזרת נשים אם נאמר שהחיל הוא באותו שטח של עז”נ, וצ”ע.
הלשון כאן צריך ביאור. ולכאורה נראה כוונתו בשיטת הרמב”ם דחומה קטנה המסייעת לחומה גדולה (שורא ובר שורא). שהחיל הוא חומת עז”נ שהיא חומה קטנה, והיא עצמה חומה קטנה לחומת עזרת ישראל שהיא חומה גדולה.
שהרי משנה מפורשת (כלים שם) שאסור לגויים ליכנס בחיל ואיך שיהיה הפירוש בחיל א) השטח מן הסורג ולפנים ב) השטח מן החומה קטנה שנקרא חיל (רמב”ם פיה”מ) ג) חומת עזרת נשים. עכ”פ דברי הנוצרים שהיה מקום לנוצרים בתוך עזרת נשים לא יתכנו.
נראה שרבינו חידש דבר זה מדעתו הרחבה, וכן משמע ממה שצטט את דבריו אלו בתוי”ט (שם) ולא הביא מקור קדום מדברי רבותינו ז”ל (הובא בהערה הבאה). אכן מצאנו שהקדימו לרבינו בתשובות הרמ”ע מפאנו סימן צח, וכפי הנראה לא ראה רבינו את דבריו.
בפירוש הרא”ש על מדות (שם) וכן הביא בשמו הכ”מ על הרמב”ם (שם) כתב וז”ל: ואין טעם לצורך הסורג כי אין תוספת מעלת הקדושה מן הסורג ולפנים כו’ ומצאתי כתוב שלהיתר טלטול בשבת נעשה וכו’. ורבינו בתוי”ט (שם) הביאו והקשה על זה כמה קושיות ומסיק שם וז”ל: אבל מה שנ”ל בזה הענין של הסורג הוא מש”כ כבר בס”ד בספר צורת הבית וכו’ ומעתיק מש”כ כאן שטעם הסורג להבדיל בין ישראל לעמים וכו’.
כאן המקום לציין מקור מעניין שהוא סמך לדברי רבינו מדברי יוסף בן מתתיהו (יוסיפון) בספרו מלחמת היהודים (ה, ה ב ושם ו, ב ד) שעל הסורג הוצבו לוחות שהיה כתוב עליו בשפות שונות איסור כניסה מכאן ואילך לזר, והנכנס יהרג. בשנת תרל”ב נמצאה אבן כזו בחפירות ארכאולוגיות והיא נמצאת במוזיאון באיסטנבול, וכן נמצא חלק מאבן כזאת במוזיאון רוקפלר בירושלים, שמצאוהו בתרצ”ה במהלך סלילת כביש.
אולם לדעת הרמב”ם (שם) שקדושת החיל מתחיל לאחר החומה שגבהו עשר אמות הנקרא חיל, א”א ללמוד כדברי רבינו. וא”כ צ”ל מהו תפקידו של הסורג, ורבינו בתוי”ט כתב שטעם הרא”ש להתיר הטלטול הוא לדברי הרמב”ם. עיי”ש.
ברשימות לאדמו”ר מליובאוויטש חוברת קכו (במהדורת תשע”ב כרך ב עמוד 524 ואילך) הקשה, שהרי איסור כניסת נכרים לחיל הוא מגזירות י”ח דבר, שהיה מאוחר בזמן הרבה ממלכי יוון, עיי”ש באריכות.
להעיר מדברי יוסיפון הנ”ל שקרא שטח הר הבית שמחוץ לסורג “עזרה”.
עפי”ד רבינו כאן יש ליתן טעם על מה שהתירו לגויים ליכנס לשטח הר הבית בכלל. הרי גזרו חז”ל על הגויים שיטמאו כזבים, וזבים אסורים ליכנס להר הבית כלל, וכמו שהקשו הר”ש והרא”ש במשנת כלים (שם), וכתבו שלענין שילוח מחנות לא גזרו. וע”פ דברי רבינו (ועיין בשו”ת רמ”ע מפאנו הנ”ל כמעט מפורש כן) יצא לנו טעם נכון למה לא גזרו חז”ל גם לענין שילוח מחנות שיהיו כזבין. שהרי אם נגזור עליהן לא יכלו ליכנס כלל לחצרות ה’ ולא יתקיימו דברי מלכנו שלמה וגם אל הנכרי וגו’.
החצרות צריכות להיות בלתי מקורות – “קטורות”. על כן צריך לאמר שבבית שלעתיד יש מרפסת (כצוצטרא) סביבות חומת החצר החיצונה מבפנים, והיא נמשכת רק בין החצרות ולא מעליהן, שלא יהוו להן תקרה.
שהרי קדשי קדשים אסור להוציאם חוץ מהקלעים, שהוא עזרת ישראל (החצר הפנימית).
משניות דפוס מנטובה שכ”ב בסוף מסכת מדות. אלא שהציור שם משונה מאד משום שצייר כל ארבע החצרות ממזרח לשער ניקנור. ועיין בפי’ הרא”ש מדות פ”ב מ”ה שכתב שהיו בחוץ. ובפי’ הר”מ קזיס שם, וחנה”ב לרמ”ח אות ט, ובחנה”ב לרמ”א שם כתב שיש דעות בזה. אולם בפשטות גם להרא”ש נראה שהיו בחוץ נגד המקצועות של עז”נ לצפון ולדרום. וכן משמע מהגהת הרש”ש על תויו”ט שם. ועיין תוי”ט כתב רבינו שהדפיסו התמונה שנית בוינציא שנת אשמ”ח.
עיין בסימן הבא.
בדיוק לשון זה (“לא” היה וכו’ “אלא” וכו’) עיין לקו”ש חכ”ט (ע’ 71 ואילך). הכוונה לשלול בזה שבבית הבחירה אע”פ שהוא המשך למשכן ולציווי של ועשו לי מקדש – היה שונה: המשכן היה במישור משא”כ בבהמ”ק שהוא במעלה ההר, ועיין הערה הבאה.
עיין לקו”ש (שם) באריכות, האם דין זה הוא לעיכובא בביהמ”ק שצריך להיות במעלה ההר. וע”ע בספר השיחות תשמ”ט בשיחת ש"פ בהר (ס”ה ואילך).
אף שהרמב”ם (שמשם העתיק רבינו לשון זה) לכאורה מדבר בלשון עבר, שהרי מחשב שם צורת הבית וההר בבית שני, ולעתיד הרי ישתנו כמה דברים בצורת הבית. מ”מ לומד רבינו שענין זה שהמקדש כולו יהיה במעלה ההר הוא גם בבית השלישי, וכמו שמוכיחים הכתובים שעולים מההר להחצר וכו’ במעלות. ועיין בהערה לעיל.
לכאורה צע”ק דביאתו דרך הדרום נזכר רק בפסוק שלאחריו (מ, כד). ואולי מפרש רבינו שסוף פסוק כג נמשך כבר למטה, וזו היתה מדידה ראשונה של הדרום. או שכוונת רבינו אינו לפרש הפסוק, אלא לציין שזו היתה המדידה הראשונה וכו’.
בבית שני עשו מעין לעתיד (חצר החיצונה) ובנו עזרת נשים, רק שכל שטח עזרת הנשים היה למזרח העזרה (חצר הפנימית). ובבית העתיד החצר החיצונה (עזרת נשים) הוא מאה אמה על מאה אמה מארבע רוחות חומת החצר הפנימית (העזרה).
לכאורה צ”ל ל”ו.
וכן כל שערי החצר הפנימי והחיצוני שוים במדותיהם כשער הראשון וכמפורש בקרא, ונשתנה הפנימי במקום האולמות כדלקמן סימן כ.
לעיל בתחילת ס”ג האריך רבינו בזה ש”אורך” כאן פירושו גובה עיי”ש.
לכאורה צ”ל ט”ו אמות, שזהו החלל בין כותל התא הראשון מצד צפון לכותל תא מצד דרום בתאי שער החיצון בסימן ד, והרי כולם שוים. וכוונת רבינו להוכיח שהאולם בחצר הפנימית הרי הוא באותו צד של התאים, דהיינו בשטח חצר החיצונה רק שהוא משוך לאחורי ומחוץ להתאים לתוך חצר החיצון. שהרי אם נאמר שהאולם הוא בין כתלי התאים, נמצא כתלי האולם שהוא שש אמות מכל צד ממלאים את השטח של ט”ו אמות בין תא לתא וישארו רק ג אמות.
עיין בדברי רבינו לעיל סימן ה ו. אדרבא, בדרך כלל עושים האולם לפני השער מבחוץ ורק בשער החיצר החיצונה נשתנו. וכן מצינו שהאולם בפתח ההיכל הוא מבחוץ. ונמצא לפי זה שהנוי הוא טעם לזה שאולמי החיצונה הם בפנים. ועצ”ע.
פירוש, שאין בכל שטח זה מקום להעמיד שני אולמות.
לקמן שם פרש”י שסביב סביב אין הפירוש כפשוטו דהיינו מכל הצדדים אלא משני צדדים עיי”ש. וע”ז כתב רבינו שרק שם צריכים לדחוק פירוש זה, משא”כ בכל המקומות אין לזוז מפשוטו כנ”ל.
כוונת רבינו נראה שלהוציא מדעת רש”י שהיה שני אולמות של כ”ה אמה אורך על חמש אמות רוחב בכל קיר משני צדדי השער, דעת הרד”ק שהיו יותר מאולם אחד לקיר אלא שבין כולם היה המדה אורך כ”ה אמות.
היינו שלפי הרד”ק “סביב סביב” מתייחס אל הקיר, שהיו כמה אולמות סביבו ובין כולם כ”ה אמה. ועפ”ז מדבר הנביא רק על קיר אחד וכדלהלן.
והכוונה בזה שבאולמות אלו יש ספים, (מזוזות) וחלונות, ואתיקים (עמודים לחיזוק – פרש”י שם).
פירוש מעין ודומה לאולמות האלו בבית שלישי עשו בבית שני אכסדראות וכמ”ש רבינו לעיל כמ”פ ובשם הרמב”ם שעולי הגולה עשו הרבה דברים כעין המוזכר ביחזקאל בבית העתיד.
עיין במפרש תמיד שם ע”א בד”ה אלו הולכין וז”ל: כל סביב העזרה מארבע רוחותיה עשו אכסדראות ע”ג עמודים לעמוד תחתיהם ולהצניע כלים וכו’, ושם ע”ב ד”ה א”ר חסדא כתב וז”ל: עמודים של אבן היו בעזרה סביב חומת העזרה ועל העמודים נתונים כמין תקראות.
כנ”ל סימן ג באריכות.
בפשטות נראה שכוונת רביו להבחין בחילוק שבין בית שני שהיה ט”ו מעלות לבית שלישי שיש שמונה, וגם צורת המעלות שבבית שני היה שונה משאר המעלות במקדש לא נתבאר איך יהיה בעתיד.
עיין סוכה נא: במשנה ושם בפרש”י שבשמחת בית השואבה הלויים עומדים על מעלות אלו לשיר. משא”כ בזמן הקרבת הקרבן עומדים בפנים העזרה בדוכן המיוחד לכך וכמ”ש לקמן סימן כו כז.
נראה כוונת רבינו שמעין מה שבבית העתיד יש שני לשכות אחת מצפון ואחת מדרום, כן עשו בבית שני דוגמתן אע”פ שבתשמישן היו שונין בלעתיד.
וזהו לשון “הגינה” מלשון נגינה ועיין במצודות שם.
מתחלת הסימן עד כאן הוא העתק לשון רש”י שם.
היינו מרחק י”א אמה ממזרח העזרה, בסוף עזרת ישראל ובתחלת עזרת כהנים וכדלהלן.
וכן משמע דעת הרד”ק שם.
ועיין באברבנאל וברד”ק בפי’ הפסוק ומעלות שמונה מעליו וגו’ (מ לא) שפירשו שהוא במקום שלוש המעלות שהיו בבית שני בין עזרת ישראל לעזרת כהנים שבבית שלישי יהיו שמונה ודו”ק. אלא שצ”ע מדבריהם בפי’ הפסוק שער החצר הפנימית וגו’ (מו א) שפירשו דקאי על השער בין עזרת כהנים לעזרת ישראל, ולפי הנ”ל לא מצינו שם שער. וצ”ע.
סיכום דעת הרי”א (והרד”ק): א) עזרת ישראל היא ממזרח חצר הפנימית במשך מאה אמה על מאה אמה. ב) עזרת כהנים אחרי שמונה מעלות מעזרת ישראל. ג) פירוש המקראות (מג יד יז) הוא שעזרת כהנים מתחלקת לשתי עזרות, המזרחית לפני המזבח, והמערבית בין האולם למזבח שהיא נקראת עזרה גדולה.
סיכום דעת רש”י ורבינו: א) החצר הפנימית היא מאה אמה על מאה אמה, ושטח זה כולל עזרת ישראל, ועזרת כהנים, המזבח, ובין האולם למזבח עד פתח ההיכל. ב) משך ל”ד אמות משער המזרח עד למזבח מתחלק לשתים, י”ז אמות המזרחיות הן עזרת ישראל, וי”ז המערביות עד למזבח נקרא עזרת כהנים. ג) פי’ המקראות (מג יד יז) מתפרשים עפ”י דברי הגמ’ על המזבח עצמו, שמקום הילוך הכהנים על הסובב ועל גג המזבח נקראים עזרות, עליונה ותחתונה.
בדעת הרי”א והרד”ק נראה ליישב, שפי’ העזרות אינו מפורש בתלמוד שם, רק שרש”י פירש עפ”י דברי חז”ל שם שמפרשים כל הענין שם במזבח.
נת”ל סימן ג.
במצודת ציון ד”ה אליהם פירוש אצלם בסמוך להם. ואולי אין נפק”מ בין הפירושים ושניהם כוונתם סמוך. או אפ”ל שהשחיטה הוא סמוך, וצרכי השחיטה הוא עליהן ממש. וצ”ע.
במיקומם של ארבע שולחנות אלו ישנו דו”ד. שבספר שחיף עץ (מ, מ) הביא שדעת רבינו הוא (אלא שצ”ע היכן כתב רבינו כך) שמיקומם הוא בחלל שבין התאים. (שהרי בשערי החצר הפנימי ישנו חלל האולם שהוא עדיין בשטח החצר החיצונה, ולפנים ממנו חלל שבין התאים, ולפנים ממנו חלל הפתח עצמו) וכ”כ במצו”ד ובלבו”ש (שם). אמנם מלשון רבינו שהעתיק לשון רש”י וז”ל: לתוך חללה של השער וכו’, כשנכנס לתוך השער ועולה במעלות וכו’, משמע לכאורה שמיקומם הוא בתוך חלל עובי השער (חומת העזרה), ועיין בהערה הבאה.
לשון זה העתיק רבינו מפרש”י, ולכאורה משמע מזה שמעלות העזרה היו בתוך חלל השער ממש, וכן משמע לעיל סוף סימן ט. אמנם בפרש”י (מ’ טז) בד”ה ואל כתב בא”ד וז”ל: הפסק רוחב השער שהיה מפסיק בין התאים, ואותו אויר קורא לפנימה לשער. שמי שנכנס לבין אויר בליטת התאים שמכאן ומכאן נראה שהוא נכנס לשער עכ”ל. ועפ”ז אפשר לפרש שהכוונה בחלל השער הוא מתחיל בין התאים ושם היו המעלות והשלחנות הנ”ל. וגם נשווה דעת רש”י ורבינו למצו”ד ולבו”ש שבהערה הקודמת.
בדפו”ר אינו, אולם מוכח להמעיין שהוא ט”ס. שהרי כל עיקר כוונת הרד”ק ורי”א ז”ל לפרש טעם שצוותה תורה במקום אשר תשחט החטאת תשחט העולה, שהוא כדי שלא יהא ניכר מי הם החוטאים עיי”ש.
כן דעת רש”י ורוב המפרשים שהם שולחנות הנ”ל דלא כפירוש המלבי”ם שלהניח הבשר היו עוד שולחנות.
במקרא אינו מפורש העמודין רק האונקליות (ווים) בגודל טפח שעליהם תולים הזבח,ומקום קביעתן כתוב “בבית סביב סביב” משמע רק בכותל הבית, אלא שרש”י פירש כן עפ”י דברי חז”ל דלהלן בפנים, שכך היה בבית שני.
שהוויים הנ”ל היו קבועין גם על שמונה עמודים הנ”ל וכן על כתלי בית המטבחיים.
ועיין מ”ש רבינו במדות (שם ד”ה ושלושה) בשם הראבי”ה, שעל כל עמוד היה שלשה אונקליות מג’ צדדים, למזרח לצפון ולדרום, אבל לא לצד מערב, שלא יעמדו המפשיטים ואחוריהם אל הקודש.
“לשכות” רבים, ולקמן כתוב זאת “הלשכה” לשון יחיד, ובכמה מפרשים שהיו שתי לשכות כאחד יחד, ושני פתחיהם לצד אחד כנ”ל.
כלומר זה ברור שפרוש הפסוק לשכות שרים הכונה ללויים המשוררים וכמו שתרגם יונתן ולכן צריך ביאור למה קורא נביא אותם כהנים וע”ז ביאר הרי”א שהכוונה משרת. ויש להעיר ממה שכתוב בליקו”ת להאריז”ל בתחילת יחזקאל והובא בתניא (פ”נ) טעם עפ”י הקבלה לקריאת יחזקאל הלויים בשם כהנים מפני שלעתיד הלויים של עכשיו יהיו כהנים עיי”ש באריכות ואכ”מ.
במשנה (שם) כל העזרה היתה אורך קפ”ז על רוחב קל”ה וכו’, וכן צ”ל כוונת רבינו כאן, שקוראו עזרת ישראל הכוונה מעזרת ישראל עד אחרי י”א אמה אחורי הכפורת.
פירוש שע”י החומרים הנ”ל מתהווה גוש אחד שהוא גוף מבנה המזבח, וכמו שכתב רש”י שם וז”ל בד”ה וממחה ושופך בתוך המלבן על האבנים ונדבקין יחד על ידי אלו וכו’ עכ”ל.
כן הוא בדפוס מנטובה שב”ך (שהזכיר רבינו לעיל סימן יג ולקמן סימן עא) .
יש שרצו לדייק (עזרת כהנים בני יוסף מדות פ”ג מ”א) בדברי הרמב”ם בהל’ בה”ב (פ”ב ה”י) כציור הנ”ל. אולם בציור בגוכי”ק הרמב”ם ז”ל (קאפח) צייר כמו שכתב רבינו כאן.
דהיינו שלשיטתם היה יסוד לכל צד מזרח ורק באמה האחרונה בזוית שהוא קרן מזרחית דרומית ודרומית מזרחית היה חסר היסוד, ולא כמו שפירש רבינו לעיל.
שיטה זו הובא בריטב”א (יומא ט”ו ע”ב) בשם אחרים מהגאונים וחלק עליהם.
כוונת רבינו שציור זה טעות המדפיסים ואינו מהרמב”ם ז”ל, כנ”ל.
להבנת הענין כדאי לתת סיכום הענין בקצרה, הנה מבנה המזבח בנוי בשלוש מפלסים כשהתחתון מתפשט יותר על עליונו א) מפלס ראשון נקרא בלשון חז”ל “יסוד”, ב) מפלס שני נקרא “סובב”, ג) מפלס שלישי נקרא גג המזבח, וצורת בנייתם היה ע”י יציקת כל מפלס בנפרד, קודם כל יצקו את היסוד, וע”ז יציקה על שטח קטן יותר על גביו שזהו הסובב, ועל גביו יצקו עוד יציקה בשטח מצומצם יותר את עליונו של המזבח עד הגג, ועליו בנו ארבע קרנות.
כפי שהזכיר רבינו לעיל בסוף סימן כז עפ”י שיטת רש”י שמידות המזבח נלמדו מקרא דיחזקאל (מג יד – יז) וביאור הכתובים ברש”י (שם), א) המפלס הראשון (יסוד) נקרא בכתוב העזרה הקטנה, או העזרה התחתונה, ב) המפלס השני (סובב) נקרא בכתוב העזרה הגדולה, ג) מפלס שלישי (גג המזבח) נקרא בכתוב אריאל או הראל.
בגמ’ הקשו שם על מקרא זה, שכתוב וההראל ארבע אמות ומהאריאל ולמעלה הקרנות וגו’, שמשמע מזה שהמפלס העליון שנקרא אריאל גובהו ארבע ועליו הקרנות, וזה אינו נכון שהרי גובהו שלש עד האריאל, והקרנות אמה נוספת, ויחדיו יהיו ארבע, ומסקנת הגמ’ שכוונת הכתוב הוא שכל משך ארבע מן הסובב ולמעלה, הוא “רשות” קרנות, דהיינו שהוא כמו הקרנות לגבי נתינת דמים העליונים בחלק העליון של מזבח, כדלהלן בדברי רבינו.
גם בבית שני וגם בבית העתיד יש ביסוד ובסובב יחד שש אמות,, אלא שבבית שני יסוד הוא אמה וסובב חמש, ובבית שלישי יסוד הוא שתים וסובב ארבע,
דהיינו חצי העליון של המזבח שהוא מקום דמים העליונים כנ”ל.
מסקנת הגמ’ (מנחות צז סע”ב).
הגמ’ (שם) מחשבת את גבהו הכולל של המזבח כדי לדעת היכן עבר חוט הסיקרא, שהרי מקום חוט הסקרא צריך להיות באמצעו בדיוק, כדי לחלק בין מקום נתינת דמים העליונים למקום נתינת דמים התחתונים, ואמרינן שם דכיון שהמזבח גבהו עשר אמות, ושמונה אמות מהן הן בנות ששה טפחים, ושתי אמות מהן בנות חמשה טפחים, (אמת היסוד ואמת הקרן), נמצא שכל גובה המזבח הוא נ”ח טפחים, וחצי גבהו בכ”ט טפחים, שהוא אמה אחת מתחת הסובב, שהרי אמת היסוד הוא ה”ט, ועוד ארבע אמות של ו”ט הם כ”ט טפחים, וכן למעלה מהחוט גם יש ארבע אמות עד הקרן של ו”ט, ואמה בת ה”ט של הקרן.
שהרי אם נאמר ששניהן בנות ה”ט, נמצא גבהו של מזבח הוא נ”ז טפחים, ויצטרכו להזיז את חוט הסיקרא בחצי טפח וכנ”ל.
פירוש שאין שום מפריע להילוך לאפוקי אמה בין הקרנות שהקרנות מפסיקין כדלהלן.
כ”ה בדפו”ר, ולכאורה פירושו מילת יסוד, דהיינו ששמו של הקרן הוא גבול, לאפוקי אם הפירוש הוא גבולו של המזבח, וכמ”ש רבינו לקמן בשם התרגום שתרגם גבול שם דבר (גדנפא) ולא תחום דבר, (ואולי יש לתקן ולכתוב קרן במקום יסוד).
שכן הדין שצריך לפנות למזרח וכו’
כ”ה בדפו”ר. ונראה כוונת רבינו, שחז”ל דרשו מפסוק זה, פנות לשון “פונה” (פונות = פניות), שצריך לפנות תמיד דרך ימין. שלכן היה הכבש בדרום שכשעולה בכבש פונה לקדים (למזרח).
בגמ’ (שם) ארמב”ח כל כבשי כבשים ג’ אמות לאמה חוץ מכבשו של מזבח וכו’, ובפרש”י שם וז”ל: כל כבשים גדולים וקטנים שהיו שם היה להן שיפוע שלש אמות לאמה גובה, חוץ מכבש הגדול של מזבח, שעולין בו במשא איברים כבדים, והוא חלק, היה צריך להיות משופע ביותר, לכך האריכוהו וכו’, עכ”ל.
וז”ל: המזבח מקומו מכוון ביותר, ואין משנין אותו ממקומו לעולם, שנאמר (דה”א כב א) וזה מזבח לעולה לישראל. ובמקדש נעקד יצחק אבינו, שנאמר (בראשית כב ב) ולך לך אל ארץ המוריה, ונאמר בדברי הימים (ב ג א) ויחל שלמה לבנות את בית ה’ בירושלים בהר המוריה אשר נראה לדויד אביהו אשר הכין במקום דויד בגרן ארנן היבוסי. ומסורת ביד הכל, שהמקום שבנה בו דוד ושלמה המזבח בגורן ארונה, הוא המקום שבנה בו אברהם המזבח ועקד עליו יצחק (זבחים סב.), והוא המקום שבנה בו נח (פרקי דר”א פל”א) כשיצא מן התיבה , והוא המזבח שהקריבו בו קין והבל (שם כג), ובו הקריב אדם הראשון קרבן כשנברא (ב”ר פל”ד), ומשם נברא, אמרו חכמים (שם פי”ד) אדם ממקום כפרתו נברא. מדות המזבח מכוונות הרבה, וצורתו ידועה איש מאיש (זבחים שם), ומזבח שבנו בני הגולה כעין מזבח שעתיד להבנות עשוהו, ואין להוסיף על מדתו ולא לגרוע ממנה. ושלשה נביאים עלו עמהם מן הגולה (שם), אחד העיד להן על מקום המזבח, ואחד העיד להן על מידותיו, ואחד העיד להן שמקריבין על המזבח הזה כל הקרבנות, אע”פ שאין שם בית, עכ”ל.
כוונת רבינו, נראה שאע”פ שמקום המזבח מכוון ביותר ולא ישתנה, הרי מדות הבית והחצרות ודאי ישתנו כמפורש בכתוב, וע”כ ביחס למקדש עצמו (מול הפתח ומקומו בתוך החצר וכדו’) יש להסתפק האיך יהיה מקומו, וכמו שמפרש לקמן.
רוחב פתחו של היכל עשר אמות, ורוחב המזבח ל”ב אמות. ולדברי ר”י עשר אמות אמצעיות של המזבח ממלאים לנגד כל פתח ההיכל, וי”א אמות ממנו לצפון. וכן לדרום.
חצי שטח רוחב החצר הפנימית לעתיד הוא חמשים אמה, וחצי רוחב המזבח הוא י”ו אמה, הם יחד ס”ו.
ל”ב של מזבח ושלושים של כבש. וכמ”ש רבינו לעיל בסמוך.
רבינו מביא דברי הכס”מ (שם) שלומד בשיטת הרמב”ם שפוסק כראב”י, אולם רבינו מאריך להוכיח מכמה ראיות שאין שיטת הרמב”ם כראב”י, ורבינו הניף ידו שנית בתוי”ט (יומא פ”ג מ”ט) להוכיח כן דלא ככ”מ. ומציין שם לדבריו כאן.
ס”ב אַמּוֹת הַמִּזְבֵּחַ וְהַכֶּבֶשׁ, וְי”ב אַמּוֹת וּמֶחֱצָה מֵהַכֶּבֶשׁ עַד כֹּתֶל דְּרוֹמִי.
נראה כוונת רבינו א) דעת ר”י הנ”ל שמזבח מכוון ממש לאמצע. ב) דעת רשב”י שמזבח לגמרי בצפון. ג) דעת ראב”י שמזבח לגמרי בדרום. והדעה ברמב”ם הנ”ל שהמזבח בדרום, אלא שנמשך עוד שבע אמות לצד צפון עיי”ש, וע”ז כתב רבינו שי”ל שהוא שיטה רביעית דלא כשלש שיטות הנ”ל.
רבינו הזכיר בתוי”ט פ”ה משנה ג פירושו כאן.
בצורת הכבש הקטן במערב המזבח דנו המפרשים באריכות. ועיין הבית השני בתפארתו (אייבשיץ) פט”ז, שסיכם באריכות את כל השיטות בזה. ובשיטת רבינו בזה עיין בהערה הבאה.
מכללות דברי רש”י אלו משמע, שהכבש הקטן במערב המזבח שונה מזה שבמזרחו. שהמזרחי תפקידו לאפשר עליה מהעזרה אל הסובב, שכל עליה לסובב הוא דרך ימין, משא”כ הכבש הקטן במערבו, תפקידו לאפשר ירידה מן הסובב אל היסוד. שהרי אחרי שסבב את המזבח כולו מגיע למערבו של כבש, ויורד לכיוון דרום מן הסובב על כבש קטן זה. ועיין במ”ש רבינו בתוי”ט (זבחים פ”ו מ”ג) בביאור דברי רש”י, ומה שהבינו בדבריו המפרשים (נז”ל בהערה הקודמת), שכבש זה היו לו שני מפלסים. דהיינו שבצד מערב הכבש, ירד כבש קטן מן הסובב לכיוון דרום, כמו הכבש הגדול, אלא שבאמצע מהלכו סבב השיפוע לצד צפון לכיוון המזבח. ועפ”ז אתי שפיר שיסוד דרומי היה “לשמאל” היורד מהכבש הקטן, ודו”ק. ועיין עוד בהערה 5.
ברש”י שם הוא ד”ה חדש, והוא פירוש ומקור על זה שהכבשים נפרדים מהמזבח מלא נימא.
עיין לעיל בהערה, מה שנתבאר בשיטת רבינו בצורת זה כבש המערבי, שהוא בעל שני מפלסים וכו’. והנה מדברי רבינו כאן מוכח שהכבש מן האמה יסוד בצד דרום מערב המזבח, היה מן הארץ עד ליסוד, ולא רק מהסובב אל היסוד, אשר על כן צריך לומר בהכרח דרבינו לומד שהכבש המערבי היה כבש בעל שלשה מפלסים. דהיינו תשע אמות שיפוע לכיוון דרום, ועוד תשע אמות לכיוון צפון מערב, דהיינו עד היסוד, ומן היסוד עוד שש אמות עד לארץ.
כהן גדול היה (רש”י יומא לז.)
בגמ’ (יומא כה:) הקשו שהרי יש שלשה עשר כהנים שעוסקים בקרבן התמיד. ומתרצין שכיון ששחיטה כשרה בזר, ע”כ אף אם הכהן שוחט, אינו מחויב בקידוש יו”ר.
אכסדרה = מקום מקורה, שלכל הפחות פרוץ לגמרי מצד אחד. דהיינו; שאין לו מחיצה רביעית. ואמרינן בגמ’ שאסור לעשות אכסדרה כדוגמת האולם, ראינו שהאולם פרוץ בצד מזרח. עפ”ז מתעוררת שאלה: מדוע נקרא פתחו של אולם בשם פתח, ולא בשם פרצה? שהרי פתח מתייחס לפתח בתוך קיר סגור. ומביא ע”ז דברי התוס’ שאעפ”כ נקרא פתח. ולכאורה אפשר לומר, שכיון שבהמשך לשני צדי האולם, נמשך קיר (עיין לקמן סימן נ), יש עליו שם פתח ג”כ. אבל מהוכחת התוס’ מפתח המשכן, נראה שיש לקרא פתח גם כשאין לו כותל. ועדיין צריך ביאור.
ועיין לקמן סימן נ, הביא רבינו קושית התוס’, דהלא היו ד’ מחיצות באולם.
הנה מידות העמודים של אולם בית השלישי לא נתפרשה מידתם. וצ”ע האם מידתם היא כמו האילים של שערי החצר, שנתפרשו בסימן ז, שגבהם שישים ורחבם שנים, או אפשר שיהיו כמו יכין ובועז שבבית ראשון, שגבהם שלושים ושש ורחבם ארבע אמות, כמ”ש במלכים (א ז טז).
בחזית בנין בית המקדש יש מבנה של מאה אמה אורך מן הצפון לדרום, (לגבי מדת רחבו דהיינו מן המזרח למערב האריך רבינו לבאר לקמן) וכן היה גם בבית שני, אלא שפְּנים מבנה זה כולל כמה אגפים. חלק נקרא בבית שני בית החליפות, וחלק נקרא אולם, וכן לעתיד מבאר רבינו בזה איך תהיה חלוקה בפנים המבנה.
שהרי מידת רוחב הבית (ההיכל) מן הצפון לדרום הוא רק שבעים אמות, נמצא שהמבנה הקדמי בולט לצפון ולדרום ט”ו אמות לכל צד.
דהיינו עוד עשרים וחמש אמה לכל צד. שהרי מדות ההיכל הוא שבעים אמה מן הצפון לדרום.
פתחו של אולם בבית שני רחבו עשרים אמה, משא”כ בבנין העתיד רק י”ד אמות (כנ”ל סימן י”ז). מ”מ אינו פרוץ לגמרי, שהרי האולם נמשך לצדדים כנגד כתלי ההיכל והתאים.
לעיל סימן מ”ז הביא רבינו דברי התוס’ במסכת ע”ז, שאע”פ שהאולם הוא אכסדרה מ”מ אפשר לקרותו גם בשם פתח האולם שכן מצינו בגמ’ עיי”ש, וכאן מביא רבינו בשם התוס’ במנחות שאע”פ שהאולם אינו פרוץ לגמרי אפילו מרוח אחת (רוח מזרחית) אעפ”כ נקרא בשם אכסדרה, אולם בתוספות אינו מבואר מדוע באמת נקרא האולם אכסדרה, הרי אכסדרה פירושו מקום מקורה בלא מחיצות, או לפחות פרוץ מרוח אחד. וזאת מבאר רבינו בשתי אפשרויות.
בבית שני היה מבנה האולם ובית החליפות צמוד לבנין ההיכל וכמ”ש במשנה (פ”ד מ”ז) כותל האולם חמש והאולם י”א כותל ההיכל שש וההיכל מ’ וכו’. נמצא שרוחב מבנה זה של ט”ו אמות שכולל את כותל האולם וחללו צמוד לכותל מזרח ההיכל, משא”כ בבית שלישי שכותל האולם הוא חמש וחלל האולם הוא י”א כמפורש בכתוב, ומבנה ההיכל הרי מפורש שהוא תשעים אמה נמצא שכל הבנין מן המזרח למערב הוא יותר ממאה אמה, והמבנה הקדמי מדתו מן המזרח למערב עשר אמות, והרי לפי מה שיתבאר לקמן (בענין המונח) בבית העתיד יש רווח בין המבנה הקדמי למערבי (ההיכל) חמש אמות, לכן מן ההכרח הוא שכתלי ההיכל (ז”א כתליו הפנימיים בלא התאים מסביב) נכנסים לתוך שטח האולם חמש אמות.
פירוש חלון כתב רבינו בתוספות יום טוב מסכת מעילה פרק ו משנה א וז”ל: מן החלון - העשוי להשתמש ולהניח בו חפציו. ואינו אלא חלל מה בעובי הכותל. אבל אינו פתוח מעבר לעבר ומפולש כחלון העשוי לאורה. וכן תמצא בעדיות פ”ה [משנה ו’] ובבכורות פ”ג [משנה ד’] ובתמיד פ”ה משנה ג’ ובמסכת פרה פי”ב משנה ד’ לפי’ מהר”ם ז”ל ובמסכת טהרות פ”ז משנה ז’]:
שם במשנה, שחלונה של משמרת בילגה היתה סתומה ובתוספתא שם (הי”ב) שכ”ד חלונות היו שם לכ”ד משמרות ולא פורש היכן היו החלונות אלא שברש”י (נו. ד”ה וחלונה) כתב וז”ל: חלונות היו בבית החליפות בעובי כתלי התאים שבצפונו של היכל, ששם גונזין את סכיניהן. כדתנן במסכת מדות וכו’ עכ”ל.
עיין בהערה לעיל דברי רש”י, שכתב שהיו בצפונו של היכל. דמשמע שכל החלונות היו בצד צפוני של בית החליפות. ועיין בספר הבית השני בתפארתו (עמוד תג ואילך), שהביא כמה דעות בזה ולא זכר את דברי רבינו הנפלאים כאן.
כוונת רבינו ודאי אינה שלא נתפרשה מדת ההיכל מן האולם עד המערב, שהרי דבר זה מפורש במשנה (פ”ד מ”ז), ושם מבואר שמכותל מזרח של האולם עד כותל מזרח של היכל היה י”א אמות. וכוונת רבינו כאן היא לחמש עשרה אמה העודפות מן הצפון ומן הדרום, אם היו נמשכין למערב. ונמצא חללן הרבה מי”א, וכפי שממשיך להלן ומביא כמה שיטות בזה.
פי’ כדי שלא יטה הכותל באמצע לרוב גבהו (פיה”מ שם).
וחמש אמלתראות (קורות מצוירות ומכוירות (רע”ב)) של מילת היו על גביו (של פתח האולם).
שהיתה המזוזה מרובעת (רש”י ומצודות).
ז”ל רש”י: (כד) ושתים דלתות לדלתות - לפתח ההיכל היו שתי זוגות דלתות כמו ששנינו במסכת מדות: ד’ דלתות היו לו, ב’ מבפנים וב’ מבחוץ. החיצונות נפתחות לתוך הפתח לכסות עוביו של כותל שהיה שש אמה והדלת רחבו חמש כשיעור חצי רוחב הפתח וכנוס אמה לפנים מן המזוזה. נמצא עובי הכותל ה’ אמות מגולה וכשהדלת החיצון בפתח לפנים היה מכסה אותה. והפנימיות נפתחות לתוך הבית לכסות אחר הדלתות, שכל הבית היה טוח בזהב חוץ מאחר הדלתות. רבי יהודה אומר, אף הפנימיות היו עומדות בתוך הפתח. וכמין איסטרמיטא היו נקפלות לאחוריהן אלו ב’ אמות ומחצה ואלו ב’ אמות ומחצה, וחצי אמה מזוזה מכאן וחצי אמה מזוזה מכאן שנאמר ושתים דלתות לדלתות שתים מוסבות דלתות וגו’. וזהו פירושו בין פנימיות בין חיצונות עומדות בתוך עובי הכותל ואלו ואלו כנוסות חצי אמה לפנים מן המזוזה הפנימיות נפתחות לצד החיצוניות וחיצוניות לצד הפנימיות. וכיצד, ב’ דלתות של חמש חמש אמות נפתחות זו כנגד זו בתוך ה”א (=ה’ אמות) רחב של עובי הכותל. של חוליות היו וכנגד חציין היו נקפלות לאחוריהן כשפותחין אותן כמין פנקסאות של עץ שכותבין עליהם בעט ברזל שנקפלות זו אחורי זו. נמצא כשנקפלות עמדו על שתי אמות ומחצה, וכשנפתחות זו לעומת זו מכסות חמש אמות של עובי הכותל עכ”ל.
הנה דעת האברבנאל וכן דעת הרד”ק והמלבי”ם, דדרשת חז”ל בזה אינו בדרך הפשט. שפשט הכתוב מדבר אך ורק בבית שלישי, ומדבר בשער הגדול של ההיכל, שאחרי שיבא בו הכבוד ישאר סגור לעולם. והוא לסימן. והודיע שאין שכינה זזה משם לעולם, ולא כמו שהיה בבית ראשון ושני. ומההוכחה לזה הקשה האברבנאל שלא יתכן שכתוב מדבר בבית שני. וכדלהלן. ויש להעיר לפי שיטתם, שישאר פתח ההיכל סגור לעולם איך יהיו יכולים להקריב קרבנו? הרי ידוע ההלכה וכן נפסק ברמב”ם (מעה”ק פ”ה ה”ה) וז”ל: שלמים ששחטן קודם שיפתחו דלתות ההיכל פסולין שנאמר פתח אהל מועד - בזמן שפתוח, אפילו היו דלתותיו מוגפות הרי זה כנעול. אבל הפרוכת שעליו אינה פוסלת, עכ”ל. וצ”ע.
בבית ראשון מצינו (מל”א ח, י – יא). “ויהי בצאת הכהנים מן הקדש והענן מלא את בית ה’, ולא יכלו הכהנים לעמד לשרת מפני הענן כי מלא כבוד ה’ את בית ה’”. אבל בבית שני לא מצינו שבא כבוד כמ”ש חז”ל (יומא כא:) חמשה דברים שחסרו בבית שני ואחד מהם שלא שרתה שכינה.
וכפי מה שרבינו מפרש לקמן בעניננו, כוונת המשנה במלת “ועליו” שעל שער (הפשפש הדרומי) זה ממש מפורש בכתוב. שכיון שהכבוד עתיד לבא בו לעתיד על כן “יהיה” סגור אחר ביאתו “והיה” סגור לפני ביאתו כלומר בבית שני.
בסימן הבא. שיש מפרשים שהנשיא הכוונה למלך.
מדברי רבינו משמע שכן יהיה גם בבית העתיד שהפשפש אינו פתוח להיכל אלא לחלל שיש בתוך כתל ההיכל ולקמן בסימן סד-סט יבאר באריכות.
לכאורה נראה שדברי הרמב”ם (יתבאר בדברי רבינו לקמן סימן סד סט) לשיטתו דכותל ההיכל חלול, ולשטת רש”י צריך לומר שמהלך בתא עצמו וכפשטות לשון המשנה.
כתל התא וכתל ההיכל.
מכל המפרשים משמע, הכוונה בזה שמסגרות החלונות היו מכוסות בשחיף עץ כדי שיוכלו לצפותו בזהב. ומה שיש גירסא ברש”י שמשמע שהחלונות היו סתומות, כבר כתב הלבו”ש ועוד, שהוא גירסא מוטעית. ועוד, שהרי הוא נגד דברי רש”י לעיל שהחלונות אטומות הכוונה צר מבפנים ורחב מבחוץ.
ז”ל רש”י: (לה) ושמת את השלחן - שלחן בצפון, משוך מן הכותל הצפוני שתי אמות ומחצה. ומנורה בדרום משוכה מן הכותל הדרומי שתי אמות ומחצה. ומזבח הזהב נתון כנגד אויר שבין שלחן למנורה, משוך קמעא כלפי המזרח, וכולם נתונים מן חצי המשכן ולפנים. כיצד? אורך המשכן מן הפתח לפרכת עשרים אמה, המזבח והשלחן והמנורה משוכים מן הפתח לצד מערב עשר אמות.
וז”ל רש”י שם: (כב) המזבח עץ - ת”י: לקבל מדבחא פתורא. ר”ל השלחן קורא מזבח שמכפר בזמן הזה כמזבח כך שמעתי. והוא עפ”י הגמ’ סוף מסכת חגיגה (כז.).
בענין זה ישנה שאלה ידועה האיך ישתנו המדות אשר נתנו למשה מסיני, וכן תעשו (שמות כה, ט)? ופרש”י לדורות, הלא ידוע שאין נביא רשאי לחדש דבר נגד מה שנצטוה משה רבינו והוא אחד מי”ג עקרי האמונה (ועיי”ש ברמב”ן ובאוה”ח ועוד). ובאמת קושיא זו הוא גם לגבי השינויים שהיו בבית שני ועיין שו”ת חת”ס יו”ד (סימן רלו ובכ”מ) וז”ל: יש לתמוה על כמה שינוים בכלים ובבנין ממשכן ומזבח של מרע”ה, וגם בנין בית שני שנויים מהראשון, ובנין שעתיד בנבואת יחזקאל שנוי מכל הנ”ל. אף על גב הכל בכתב מיד ה’ השכיל על פי נביא מ”מ הא אין נביא רשאי לחדש דבר אלא לשעה לא לקיום. והיה נראה לי דהיינו דכתיב: ככל אשר אני מראה אותך תבנית המשכן תבנית כל כליו וכן תעשו, פירש”י: לדורות, והוא מהש”ס פ”ב דשבועות. ועיין רמב”ן שהקשה. ולפענ”ד דקאי אהתחלת הקרא ככל אשר אני מראה אותך עתה כן תעשו לדורות – על פי אשר אני מראה בכל בנין ובנין אראה איך יעשה זה משונה מזה. א”כ הרי העיד הקדוש ברוך הוא מתחלה שישכיל בכתב מידו לנביאיו ואין כאן דבר שחידשו נביאיו נגד דין תורה, ע”כ.
צ”ע ממנחות צט. ותוספות שם שגם בבית עולמים רחוק שתי אמות ומחצה.
ועיי”ש בהערה.
בבית ראשון היה חומה כמפורש במל”א. אבל בבית שני, שהיה גובה ההיכל גבוה יותר מבראשון אי אפשר היה לבנות חומה בעובי אמה גבוה כל כך, על כן עשו פרוכת.
שכיון שנסתפקו האם אמת החומה שייכת להיכל או שקדוש בקדושת קדש הקדשים לכן עשו ברוכת במזרח האמה ופרוכת במערב האמה וביניהם אמה טרקסין.
לכאורה משמע מזה שלא יהיה פרוכת , וא”א לומר כן, שהרי הוא ציווי מן התורה: ועשית פרוכת וגו’. מן ההכרח לומר שכוונת רבינו הוא שבמשכן ובבית שני היה רק פרוכת, ובבית ראשון ובבית שלישי יש חוץ מן הפרוכת גם דלתות, ודלתות אלו פתוחות לעולם וראשי הבדין בולטין בפרוכת לחוץ (ילקו”ש).
וברמב”ם כתב שכל סיבת המקום שעשה שלמה הוא שידע שיחרב וז”ל: הלכה א. אבן היתה בקדש הקדשים במערבו שעליה היה הארון מונח, ולפניו צנצנת המן ומטה אהרן. ובעת שבנה שלמה את הבית וידע שסופו ליחרב, בנה בו מקום לגנוז בו הארון למטה במטמוניות עמוקות ועקלקלות. ויאשיהו המלך צוה וגנזו במקום שבנה שלמה, שנאמר: ויאמר ללוים המבינים לכל ישראל הקדושים לה’ תנו את ארון הקדש בבית אשר בנה שלמה בן דויד מלך ישראל, אין לכם משא בכתף עתה עבדו את ה’ אלקיכם וגו’. ונגנז עמו מטה אהרן והצנצנת ושמן המשחה וכל אלו לא חזרו בבית שני, עכ”ל.
ז”ל רש”י: מוסדות הצלעות מלו הקנה - יסוד הצלעות היה מלא כקנה. שש אמות אצילה - ת”י ריוח יסוד מחיצת הצלע בתוך הארץ היה רחב שש אמות אבל למעלה מן הארץ היה רחבו חמש אמות כמו שמפורש בענין במקרא של אחריו.
א
להבנת נושא זה, יש להקדים מה שמפורש במשנה (פ”ד מ”ז) שרוחב מבנה ההיכל כולל את חלל ההיכל עצמו, שהיה רק עשרים אמה, ומן הצפון והדורום נוספו כתלים וחדרים (תאים) בעוד עשרים וחמש אמות לכל צד. וז”ל המשנה: מן הצפון לדרום שבעים אמה: כותל המסבה חמש והמסבה שלש, כותל התא חמש והתא שש, כותל ההיכל שש ותוכו עשרים אמה, כותל ההיכל שש והתא שש, וכותל התא חמש ובית הורדת המים שלש אמות והכותל חמש אמות. ע”כ. וקודם לזה באותו פרק (מ”ג) כתוב וז”ל: ושלשים ושמונה תאים היו שם חמשה עשר בצפון, חמשה עשר בדרום ושמונה במערב. שבצפון ושבדרום חמשה על גבי חמשה וחמשה על גביהם, ושבמערב שלשה על גבי שלשה ושנים על גביהם עכ”ל. בצורת תכנית זו של הכתלים והתאים, ישנן שתי דעות כלליות שנחלקו בזה: הרמב”ם וסיעתו, ולעומתם, רש”י וסיעתו. לדעת הרמב”ם וסיעתו הכתלים לא היו מלאים והיה להם חלל בתוך עביין. נמצא שלרוחב המבנה מן הצפון אל הדרום יש חמשה חללים שהם א) כותל ההיכל ב) התא ג) כותל התא ד) בית הורדת המים (בדרום) והמסבה (בצפון) ה) הכותל החיצון. אורך חללים אלו היה כאורך כל המבנה מהמזרח למערב. נמצא שמה שאמרה המשנה ל”ח תאים - אלו חמשה חללים כפול שלש, שכן היו שלש קומות מהצפון לדרום. ובמערב ג”כ היו שלשה תאים (חללים) מן המזרח למערב, וארכם מן הצפון לדרום כרוחב המבנה. ובקומה השלישית היה רק שני תאים (חללים). דעת רש”י וסיעתו היא שדברי המשנה (מ”ג) מתייחסים רק למה שנקרא לקמן במשנה תא. אלא שהתאים הנ”ל היו לכל אורך המבנה מהמזרח למערב - חמשה תאים בני י”א אמה, אורך כל תא כפול שלש קומות. וכן במערב לרוחב המבנה היו שלש על שלוש (מהצפון לדרום) ושנים על גביהן. רבינו כאן האריך לבאר הענין בתחילה עפ”י פירוש הרמב”ם וסיעתו, ובהמשך מבאר עפ”י דעת רש”י. ומדבריו לקמן משמע שאינו מכריע בזה. וכן כתב רבינו ג”כ לאחר זמן בתוי”ט (פ”ד) וציין לדבריו כאן.
טעם הדבר שלא עשו נקבים, כתב רש”י (מל”א ו, ו) וז”ל: שקלקול החומה הוא ואינו דרך נוי, ע”כ. והר”י בתוס’ (הנ”ל) כתב הטעם שלא ירקבו הקורות בתוך הנקבים. והרד”ק (שם ז) כתב וז”ל: והבית בהבנותו - זהו הטעם שהקדים לבלתי אחוז בקירות הבית, לפיכך הוא צריך לתת מגרעות בקיר הבית להניח שם ראשי קורות התאים. כי לא יכלו לעשות חורים בקיר להנח’ הקורות כמו שעושין בשאר בנינים של חול, כי כל כלי ברזל לא נשמע שם בבית בהבנותו. ואבני הקיר היו מדה אחת כולם, אם כן לא יתכן להניח שם חורים בבנין הקיר. ולעשות שם החורים אחר בנין הקיר, גם כן לא יתכן, כי לא נשמע כלי ברזל בבנין הבית. ולטעם זה הכניסו פסוק זה בין סיפור התאים וסיפור פתחי התאים, ע”כ. ובמצו”ד שם פירש כהרד”ק, ושינה טעמו ביחזקאל. וכתב הטעם שע”י זה יהיו להם חוזק רב, שבנקבים אינו בחוזק מספיק. עיי”ש. והנה לכל הטעמים הנ”ל צריך הסבר מדוע רק בקיר ההיכל עשו כן ולא בכותל התא. (ואולי יש לומר לטעם אבן שלימה, שדין זה הוא רק בכותל ההיכל. ודוחק). ולשיטת הרמב”ם אין שאלה, שכן לשיטתו היה כן בכל הכתלים, וכמ”ש רבינו לקמן בסמוך.
רבינו הביא לקמן את פרש”י. ולהבנת הענין כאן צריך להבין תוכן שיטתו שהוא גם שיטת הרד”ק ומסקנת ר”י בתוס’ שם. שהרי לשיטתם היה רק חלל אחד לתאים לאורך ההיכל בין כותל ההיכל בפנים וכותל התא מבחוץ, וע”כ פירשו שבכותל התא היו נקבים בתוך הכותל שבהם היו תוחבים קורות תקרת התאים בשלש קומותיהן. אבל בכותל ההיכל מבחוץ שצד זה פונה לתא, לא היו מנקבין רק שהיו בנוי בצורה מדורגת שנתמעט הכותל אמה לכל תקרה ועליו היה מונח התקרה [תבדוק – אולי צריך להכתב: היתה מונחת הקורה?]. ובתוס’ שם הביא בשם ר”י שזה כוונת הכתוב ולא יהיו אחוזים “בקיר הבית”. דהיינו, שדווקא בקיר של הבית (ההיכל) לא היו אחוזים רק מונחין על הכניסה [המדריגה?] שבקיר.
בפשטות נראה לומר שכוונת רבינו לבאר שלפי דעת הרמב”ם שהתאים הם לרוחב הבית מן הדרום לצפון יוצא שכל כותל היה חלול ובתוכו תא של שלש קומות. ואין שום טעם מדוע בצד אחד יעשו נקובים ובצד שני יעשו מגרעות. לכן מפרש לדעת הרמב”ם שכל הקומות של כל התאים היו מגרעות משני צידיו ועליהן מונחות התקרות [כנ”ל – הקורות?].
לפי רש”י הכתוב מתייחס לשני דברים אחרים: א) שהצלעות, היינו התאים, שהוא חלל בין שתי כתלים ככל שהוא עולה למעלה הוא נעשה רחב יותר. וז”ל: ורחבה - והצלעות היו הולכין ומרחיבין למעלה כמו שפירשתי, האמצעית רחבה מן התחתונה אמה, וכן העליונה מן האמצעית, ע”כ. ב) שהיו שם מדרגות מסובבות (מסיבה) שדרכם היו עולים למעלה מקומה לקומה. וז”ל: ונסבה למעלה למעלה - ומוסבה מסיבה שקורין וי”ץ בלע”ז, של בנין אבנים הוא כמין עמוד ומעלות עולות בו והעולה בהם דומה לו כהולך ומקיף סביבות עמוד אבנים. ובלשון אשכנז קרוי שווינד”ל שטיין, הוא שאמור בבנין שלמה: ובלולים יעלו על התיכונה. אף הוא מתורגם: ובמסיבת, כמו ונסבה למעלה למעלה. וכן מסיבה עולה למעלה עד גג התא העליון כמו שהוא מפרש והולך, שהמסיבה עולה מן התחתון לאמצעי, ומן האמצעי לעליון. ע”כ. ולקמן הביא רבינו פירוש התרגום שכוונת הכתוב ב’ורחבה ונסבה’ לדבר אחד, דהיינו לרוחב המסיבה.
ז”ל הגמ’ (ב”ב סא.): תאני רב יוסף, שלש שמות יש לו: יציע, צלע, תא. יציע, דכתיב: היציע התחתונה חמש באמה רחבה. צלע, דכתיב: והצלעות צלע אל צלע שלש ושלשים פעמים. תא, דכתיב: והתא קנה אחד אורך וקנה אחד רחב ובין התאים חמש אמות. ואי בעית אימא, מהכא: כותל ההיכל שש, והתא שש, כותל התא חמש, ע”כ. והנה רש”י וסיעתו פירשו כפשוטו ששלש שמות אלו נקראו במקרא. וכן בחז”ל לאותם חללים (תאים) סביבות כותל ההיכל, ולשיטתם פירוש המשנה (מ”ד) שהביא רבינו כאן הוא המשך למשנה הקודמת (מ”ג) שהובא לעיל כלומר שהמשנה מפרשת מידתן של הל”ח תאים הנ”ל. אכן לדעת הרמב”ם וסיעתו היציעים הם ענין אחר ואינו המשך למשנה הקודמת. והכוונה, שמסביב לבנין על כותל החיצון היו גזוזטראות (יציעים = מרפסות), וז”ל הרמב”ם (פ”ד ה”ט): ההיכל היה בניינו רחב מלפניו וצר מאחוריו כמו ארי, ויציעים היו מקיפין לבית כולו מסביב חוץ לכותל המסיבה. ויציע התחתונה חמש, ורובד על גבה שש, ויציע אמצעית שש, ורובד על גבה ז’, והעליונה ז’ שנאמר היציע התחתונה וגו’. וכן היו השלש יציעים מקיפים לבית משלשה רוחותיו וכן סביב לכתלי האולם מלמטה עד למעלה כך היו: אמה אחת חלק ורובד שלש אמות, ואמה חלק ורובד שלש אמות עד למעלה. ונמצאו הרובדין מוקפין לכתלים, רוחב כל רובד שלש אמות עד למעלה, ובין כל רובד ורובד, אמה. ורובד העליון היה רוחבו ארבע אמות. ומה שאמר רב יוסף שג' שמות נקרא שמשמע מזה ששלשתן דבר אחד הוא, כתב במרכבת המשנה (שם) וז"ל: וכיון שכתב רבנו בפי' המשנה שיציע חוץ לכותל המסבה, אלמא שאין היציע מכלל ל"ח תאין. שהרי ט"ו תאין היו חמשה ע"ג חמשה בתוך השבעים אמה, והיציע חוצה להן. אלא ודאי הכי קאמר רב יוסף, שגם היציע היה כדמות תא, ור"ל שבלשון הקודש נקרא תא ג”כ יציע אבל אין היציע התא עצמו כמ”ש.ע”כ.
דעת רש”י לעיל שמילת ורחבה, מדבר על הצלעות ומילת ונסבה, מדבר על מסיבה. ודעת התרגום שמילות ורחבה ונסבה פירושם ענין אחד והוא “רוחב המסיבה”.
מדרגות לולייניות (מעוגלות).
כלומר לדעת הרמב”ם (וכפי שמפרש רבינו לקמן בסמוך), שהגובה המפורש במלכים הוא רק על היציעים שהיו מחוץ למבנה כנ”ל. מפרש רבינו שלשיטתו, היה כל צורת המבנה שונה מכפי שלומדים שאר המפרשים, שלשיטתם מבנה ההיכל היה מתנשא לגובה הרבה יותר ממבנה התאים שסבבו להיכל. ולדעת הרמב”ם מבנה בית שני כקוביה: ארכו, גבהו וקומתו שוים כולם מידתם מאה אמה, רק שההיכל עצמו נחלק לשתי קומות, בית ועליה. ומסביב להיכל חמישים אמה מכל צד היו התאים מחולקים לשלש קומות, ומחוץ לכותל החיצוני של אותם שבעים אמה רוחב, היו היציעים שלא היו מגיעים לגובה הבנין. ומסביב להם חומת בית החליפות שלדעת הרמב”ם נמשכים לצפון ודרום כנ”ל בסימן נ.
חידוש זה שחידש רבינו שלדעת הרמב”ם היה גובה התאים כגובה הבית רק שכל תא גבהו כשליש הבית, לא מצאנו לו חבר.
עיין מ”ש רבינו לעיל סימן נ”א.
וז”ל מצודת ציון: הגזרה - ת”י בצורתא, ועל הבית יאמר שהוא גבוה למעלה מהצלעות ומהמסיבות. כי בצר הוא ענין גבהות וכמ”ש גדולות ובצורות בשמים (דברים א׳:כ״ח) כי בנין גבוה הוא מבצר ומשגב.
כל זה לשון רש”י. ולקמן בסמוך, מפרש רבינו מה נקרא בנין ובית ומה נקרא גזרה.
דהיינו שהתוספות פירשו שמילת: לבית - בתוספת ל בפת”ח, כוונתו הסמוך והנטפל לבית. כמו כן מפרש רבינו פני הבית - מה שבנוי על פני הבית כלומר לפניו.
סיכום תירוץ רבינו על קושית הרד”ק ורי”א: מבנה ההיכל עצמו קרוי גם גזרה על שם שבנוי בגובה כעין מבצר, וכמו כן נקרא בשם בית, כי הוא בית ה’ עצמו. והבנין, הוא המבנים הנוספים מסביב לבית. ופני הבית, הוא הבנין שעל פני הבית ולפניו, מיופי הלשון כשאומר פני הבית וכוונתו על התאים מסביבות הבית קורא לבית עצמו גזרה.
לקמן מביא רבינו לשון רש”י בפירוש “המונח” לפי לשון ראשון (וכן עיקר, עיי”ש). המונח הוא מרחב פנוי של חמש אמות בין בית החליפות לתחילת התאים במקצוע מזרחית דרומית וכן במזרחית צפונית, ותו לא. ויש לשון אחר ברש”י שם (ועיין לקמן שאינו עיקר) שהמונח הוא חלל פנוי מסביבות כל הבית בין ההיכל לתאים (וכעין שיטת הרמב”ם שכותל ההיכל חלול עיי”ש לקמן). וע”ז כותב רבינו כאן שגם לפי לשון זה היו הצלעות מחוברות סביב סביב לכתלי הבית צפון ממערב ודרום, אע”פ שלשון זה אינו ענין לכאן.
רש”י (מא, יב) כתב וז”ל: רוחב שבעים אמה - רוחב הבנין מצפון לדרום שבעים אמה. והא לך החשבון: התא הצפוני ארבע, וכותליו עשר, הרי ארבע עשר, וחמש מקום הפנוי בין התא לבית, הרי תשע עשר, רוחב יסוד הכתלים היה נבלע בחלל התא ובמקום הפנוי וכותל ההיכל ששה, הרי כ”ה, וחללו רוחב כ’, הרי מ”ה, וכותל ההיכל דרומי ששה, הרי נ”א, וי”ט של תאי הדרום, סך הכל שבעים, עכ”ל. הרי שרש”י מצא פתרון לשני האמות החסרות בזה שהוסיף שתי אמות במקום הפנוי (בפשטות כוונת רש”י “מקום פנוי” הוא המסיבה בצפון והורדת המים בדרום. וקורא להם מקום פנוי כיון ששמות הנ”ל במשנה לא נזכרו במקרא ועדיין צ”ע). בבית שני המסבה והורדת המים היו שלש אמות כל אחד וכאן הן חמש כל אחד כנ”ל. ודברים אלו מתאימים עם דברי תלמידו של רש”י רבינו שמעיה (פ”ד מ”ז) בשמו וז”ל: כתב הר”ר שמעיה ז”ל (פ”ד מ”ו) מסבה וכתלה שמונה, הורדת המים וכתלה שמונה, זה שעור המשנה. אבל למקרא צריך לעשותן של עשרה מתוך שממעט ברחב התא מכאן [ומכאן], שכן כתיב (מא, ה) ורחב הצלע ארבע אמות, הרי מעט בתאים ארבע אמות מזה ומזה. כנגדן הרחיב מסבה והורדה בד’ אמות, למלאות שבעים רחב בהיכל לאחוריו. כן השיב לי רבינו לי ולחבירי, עכ”ל. אלא שרבינו מביא דברי הר”ר שמעיה לקמן סוף סקי”ד ומיאן בפירושו ומציין למ”ש כאן פירוש אחר, וצ”ע.
דברי רבינו. כאן צריכין ביאור. דבשלמא בכותל המסבה אפשר לומר דהאמה הנוספת ביסודו למטה לחוץ, נחשבת במדת השבעים אמה, שהרי הוא נוסף על שטח רוחב הבית וכתליו. אבל איך אפשר לומר שהאמה הנוספת ביסוד כותל התא אל תחת המסבה ובית הורדת המים משלימה השבעים, הרי היא נבלעת תחת שלש האמות שלה? ומצאתי במצודת דוד (מא, יב בד”ה פאת) וז”ל: והא לך החשבון רוחב הבית כ’ ושני הכתלים י”ב צלע מזה וצלע מזה, כ”א ד’ כתליהם, י”ב במקום היסודות, מסיבה מזה ומסיבה מזה כ”א ג’ להלן מיסוד כותל הצלע, כתליהם י”ב במקום היסודות, הרי ע’ אמה, עכ”ל. נראה שמפרש, שבאמת למעלה היה רוחב המסיבה אמה נוספת אלא שאינה נחשבת במסיבה, אלא השלש שיש בחלל למטה ביסודו. ועדיין צ”ע.
הכוונה לכל הכותל החיצון שנקרא בצפונו כותל המסיבה ובדרומו כותל הורדת המים, והוא כותל אחד לשלשת הצדדים ונקרא קיר הבנין.
עיין מה שביאר רבינו ענין זה לקמן באריכות.
עיין בתרגומו של הרב קפאח למשנה זו.
היינו הכותל שחוצץ בין שורת התאים ולחוץ (המסיבה) לאורך כל הבנין.
דברי רש”י וסיעתו דלא כדעת הרמב”ם וסיעתו לעיל.
וז”ל: ובאות בקיר אשר לבית לצלעות - קורות עליות היציעים היו ראשיהם שלצד מחיצת התאים החיצונה באות ונוקבות בקיר בצדו הפנימי. וזהו אשר לבית לצלעות בצדו אשר לתוך התאים. וזהו להיות אחוזים בקיר הבית קבועים בחזקה, פופרי”ש בלע”ז. ולא יהיו אחוזים בקיר הבית - ראשיהם של צד קיר ההיכל היו באות ונוקבות על כניסות. שהיה קיר ההיכל בולט לתוך התאים כמו שאמור בבנין שלמה (מלכים א ו, ו): כי מגרעות נתן לבית סביב חוצה. היציע התחתונה חמש באמה רוחב, חללה ועלייתה שש. שהיה כותל ההיכל כנוס מלמעלה אמה לפיכך חלל התיכונה ו’ אמה רחבה. והשלישית שבע באמה רחבה, והיא היתה עלייה של תיכונה, שהיה כותל ההיכל כנוס לתוכה אמה מלמעלה. ואף אלו היו כמותן. וזהו שאמר: ולא יהיו אחוזים בקיר הבית. לא היו נוקבים בקיר ההיכל כשאר ראשי הקורות נמוכים הקבועים בכותל גבוה שנוקבים הכותל ותוקעים ראשי הקורות בנקבים.
לא היו נוקבות “בתוך” הקיר, רק מונחות על הכניסות שבקיר.
כן הוא בדפוס ראשון וכן הוא בדפוסים הישנים בפרוש רבינו שמעיה, והכוונה עשרים בין שני הצדדים יחד עשרה לצפון ועשרה לדרום. ובדפוסים החדשים תקנו וכתבו “עשרה”.
ועיין מה שכתבנו שם בהערה.
הכוונה למסיבה הנזכרת במשנה שהיא סביבות הבית כולו, שהרי לפרש”י מילת ונסבה קאי על הלולים שהיו מקומה תחתונה של התאים אל הקומות העליונות וכמ”ש (שם), וז”ל: ונסבה למעלה למעלה - ומוסבה מסיבה שקורין וי”ץ בלע”ז של בנין אבנים הוא. כמין עמוד ומעלות עולות בו והעולה בהם דומה לו כהולך ומקיף סביבות עמוד אבנים ובלשון אשכנז קרוי שווינד”ל שטיין. הוא שאמור בבנין שלמה: ובלולים יעלו אל התיכונה, אף הוא מתורגם: ובמסיבת, כמו ונסבה למעלה למעלה וכן מסיבה עולה למעלה עד גג התא העליון כמו שהוא מפרש והולך. שהמסיבה עולה מן התחתון לאמצעי ומן האמצעי לעליון, עכ”ל, ועיין בהערה הבאה.
וז”ל: ומה שאמר ונסבה, רוצה לומר, כי במסיבה היו עולים למעלה לצלעות כמ”ש במלכים: ובלולים יעלו אל התיכונה ומן התיכונה אל השלישית. ובלול או הלול הוא בנין כמין עמוד חלול עשוי כמו מעלות סביב סביב והעולה בו עולה דרך היקף. וכן שנינו במסכת מדות: ומסיבה היתה מקרן מזרחית צפונית לקרן צפונית מערבית שבה היו עולים לגגות התאים. היה עולה במסיבה ופניו למערב והלך על פני כל הצפון עד שהוא מגיע למערב. הגיע למערב והפך פניו לדרום הלך כל פני המערב עד שהוא מגיע לדרום והפך פניו למזרח. היה מהלך בדרום עד שהוא מגיע לפתחה של עליה פתוח כלפי דרום. כי מוסב הבית למעלה הלול או בלול קורא אותו מוסב והיה עולה למעלה למעלה עד העליונה, עכ”ל. ולכאורה נראה מדבריו שישנם שני דברים הנקראים מסיבה, א) לולים שבו יעלו מתא תחתון לעליון, ב) המסבה שמסביבות הבית. ואולי זה כוונת רבינו שאין סתירה בין דברי רש”י לרד”ק. וזה מ”ש שנוכל לסתום הדברים בחדא כרש”י ובחדא כהרד”ק, ועיין בהערה הקודמת.
הובא בדברי רבינו לעיל וז”ל: ואף בבנין יחזקאל ה’ אמות מונח לפני התא האחרון, מכוון חללו כנגד עבי כתלו של היכל לפי החשבון כו’, עכ”ל.
שהרי כל משך בית החליפות מן המזרח למערב עשר אמות כמפורש בקרא ונתבאר באריכות לעיל, וחמש במזרח תופסות עובי כותלו המזרחי. נשארו רק חמש אמות מזרחיות של חלל האולם ועוד חמש אמות כנגד כתלי ההיכל מחשבון התשעים במערבו. וע”כ צריך לומר שישנו עוד אמה אחת מכתלי ההיכל עד הפתח כדי להשלים חשבון י”א אמות לרוחב האולם מן המזרח למערב.
שהרי כותל החיצון (המזרחי) של התאים מתחילים אמה אחת למזרח יותר מכותל מזרח ההיכל. שכותל התא מתחיל חמש אמות למערב בית החליפות שהוא המונח, וכותל מזרח ההיכל מתחיל אמה אחת למערב להשלים י”א אמות רוחב האולם.
לא מצאתי מקורו, ואולי מזה שהגיה במדת התאים (שם מ”ג) למד רבינו כך. וצ”ע.
רבינו לא הכריע בין השיטות, ומבאר הדברים באריכות כנ”ל לפי שתי השיטות, וכן הניף ידו שנית בתוי”ט בפרק רביעי דמדות באריכות, וגם שם לא הכריע כאחת מן השיטות.
אע”פ שלשכות אלו והרווח בין הבית אל הלשכות הן בשטח החצר החיצונה (עיין לעיל סל”ו ולקמן סע”א) שהוא מחוץ לכותל חצר הפנימית’ נקרא אויר העשרים בשם חצר הפנימי בכתוב.
פירוש הפסוק, שאויר העשרים יש לו דין חצר הפנימי וע”כ שם הוא מקום אכילת ובישול קדשי קדשים, וגם נפק”מ מזה לענין איסור הוצאת קדשי-קדשים חוץ למחיצתן.
דברי רבינו צריכים ביאור שהרי מקרא מפורש בפרק מב פסוק יג: ויאמר אלי לשכות הצפון לשכות הדרום אשר אל־פני הגזרה הנה ׀ לשכות הקדש אשר יאכלו־שם הכהנים אשר־קרובים לה’ קדשי הקדשים שם יניחו קדשי הקדשים והמנחה והחטאת והאשם כי המקום קדש. וכן כתב רבינו במפורש לקמן (סע”א סק”ט) שאויר העשרים והלשכות בצפון ובדרום כולם קדושים ומביא פסוק זה, וצ”ע.
מדובר כאן במבנה המחולק לשכות לשכות, ולכן נקרא בפסוק לפעמים בלשון יחיד ע”ש המבנה, ולפעמים לשכות כיון שהוא מכיל לשכות רבות. וכן פירש במצודת דוד וז”ל: אל הלשכה - ר”ל אל קבוצת הלשכות אשר עמדו מול הגזרה ומול הבנין אל אותן הלשכות שעמדו בפאת צפון רחוקים עשרים אמה מיסוד כותל המסיבה, עכ”ל.
נראה לפרש כוונת רבינו שמילת “אורך” קאי על החצר שעל פני הבית. שמהבית עד לחומת החצר החיצונה ישנו לצפון ולדרום מאה ועשרים, ומחומת החצר הפנימית עד לחיצונה ממזרח למערב יש רק מאה אמה. וכוונת הכתוב הוא שלאורך החצר שעל פני הבית היה משך הלשכות חמשים.
רבינו לומד שכשם שבבית שני היו י”א אמות אחורי בית הכפרת, כן הוא בבנין העתיד. ועיין לקמן בסימן ע”ד שהאריך רבינו לבאר איך יכנס רווח זה לתוך חשבון אורך חומת החצר החיצונה והלשכות.
וז”ל ברטנורא שם: והיו הולכים באכסדראות העשויות לצד רוח צפונית. אלו מהלכים בה בחציה של צד מזרח ואלו מהלכים בה בחציה של צד מערב, עד שפוגעים זה בזה במקום שעושים מנחת חביתין של כהן גדול. שהיה מביא בכל יום מחציתה בבוקר ומחציתה בערב, והיא היתה סמוך לשער ניקנור. ושם היו אומרים זה לזה שלום, הכל שלום, כלומר מצאנו כל הכלים בשלום ולא נפקד מהם כלי.
וגדר – כותל (מצודת ציון).
כלומר; הלשכות המערביות לצפון ולדרום, הכותל המזרחי שלהן דבוק אמה אחת אל תוך הפינה המערבית של עובי כותל החצר הפנימי מבחוץ, ולכן רק שם הוא חמשים אמה. אבל כתל מערבי שלהן הוא רוחב חמשים ואחת אמות. ולענין כמה משך החפיפה בין כותל הפנימי במערבו למזרח לשכות המערביות, עיין מ”ש רבינו לקמן סימן ע”ד.
להבין קטע זה של האתיקים מן הראוי להעתיק לשון רש”י בפסוקים אלו, ומה שנוסף בפרש”י תוספת בשם “אשל גדול” (כמ”ש רבינו), וז”ל: ( מב, ג) נגד העשרים אשר לחצר הפנימי - כל זה סימן מקום הלשכות אצל העשרים רוחב אויר אשר לחצר הפנימי סביב סביב לבית, כמו שאמור למעלה ובנין הלשכות רוחב כ’ אמה. ונגד רצפה אשר לחצר החיצונה - שאמרנו למעלה שעליה היתה החצר (סביב) מוקפת סביב לה. אתיק אל פני אתיק - לא ידעתי מהו, (תוספות) אתיק אל פני אתיק. אתיק הוא עמוד כמו שפי’ רש”י נמי (לעיל טז) והאתיקים סביב לשלשתם, שהם עמודים. והלשכות העליונות, היינו הני לשכות עצמם שמדבר מהם וקורא אותם עליונות לפי שהם בגובהו של הר כמו שפירש”י גבי ומתחת הלשכות האלה. והכי פירש על הסדר. והלשכות העליונות שהם בגובהו של הר, ב’ מהם היו קצרות כלומר אינם רווחות, לפי שהאתיקים היו ממעטים בהם שכן דרך הבנאים לחזק מלאכת בניינם לעשות עמודים עד שני שליש החומה ומשם ואילך כלים ומשפיעים. ולכך השלישית אינה קצרה, והיינו דקאמר: כי משולשות הנה ואין להם עמודים, לפי שאין צריך חיזוק כמו מלמטה. ואין להם עמודים כעמודי החצרות, כלומר, עמודי לשכות אלו אינם כשאר עמודים. ששאר עמודים מיושבים אצל החומה לחיזוק אבל הני בעובי החומה בולטין לחוץ ולפנים לכך אוכלים מן הבנין. על כן נאצל - כתרגומו דחיקן. לפי שהם בעובי החומה בולטים לחוץ ולפנים מחזקים הלשכות. מהתחתונות ומהתיכונות מהארץ - לצד הארץ כך מצאתי בשם אשל גדול (סא”א): בשלישים - ת”י: מתלתין, משמע שהיו אותן לשכות משולשות שלש זו למעלה מזו. וגם המקראות מוכיחין כן שהוא אומר והלשכות העליונות קצרות מהתחתונות ומהתיכונות. ואני לא יכולתי להבין בשלשת המקראות הללו כלל מהו, כי יוכלו אתיקים. מה הם אותם אתיקים? והיאך אוכלות מן העליונות ואינם אוכלות מן התחתונות ומן התיכונות? וטעם שהוא נותן לדבר, כי משולשות הנה ואין להם עמודים, לא ידעתי להבין בו. (ואני לא היה לי לא רב ולא עוזר בכל הבנין הזה אלא כמו שהראוני מן השמים):
כאן מחדש רבינו פירוש שונה מדברי ה”אשל גדול”, שלומד שהקומה השלישית יותר רחבה מהאמצעית והאמצעית מהתחתונה. ורבינו לומד, שבניגוד לתאים שכמבואר בסימן סד-סט, התחתון צר והאמצעי רחב והעליון יותר רחב, כאן באתיקים של הלשכות, למטה רחב ומיצר והולך כלפי מעלה. והסיבה היא שבתאים, החומה מתמעטת והולכת (שכן הדרך לעשות הכותל מיצר והולך כלפי מעלה שלא יתמוטט) ולכן בעליונים יש יותר מקום להניח הקורות על מגרעות הכותל כדלעיל. משא”כ בלשכות שנבנה ע”י אתיקים, דהיינו שהיה כמו שלשה מבנים המונחים זה על גבי זה, ולכן העליונים צרים יותר מהתחתונים.
עיי”ש מ”ש בהערה.
וכמ”ש בתחלת הענין מו (יט) ויביאני במבוא אשר על כתף השער אל הלשכות הקדש אל הכהנים הפנות צפונה והנה שם מקום בירכתים ימה: (כ) ויאמר אלי זה המקום אשר יבשלו־שם וגו’ (כא) ויוציאני אל־החצר החיצנה ויעבירני אל־ארבעת מקצועי החצר והנה חצר במקצע החצר חצר במקצוע החצר: ובסימן ע”ב יפרש רבינו שה”מבוא” הוא הדרך לבוא לתוך אויר העשרים.
וז”ל: ולפני העזרה במזרח היתה עזרת הנשים, והיא היתה אורך ק’ אמה ול”ה על רוחב קל”ה. וארבע לשכות היו בארבע מקצעותיה של ארבעים ארבעים אמה ולא היו מקורות וכן עתידין להיות. עכ”ל. וכן הוא מפורש בציורו של הרמב”ם בפירוש המשניות מכתב יד (קאפח), עי”ש בסוף מסכת מדות.
נגעים יד, משנה ח וז”ל: בא לו אצל המצורע והמצורע טבל בלשכת המצורעים, בא ועמד בשער ניקנור:
מצורע בשביעי שלו טובל ומעריב שמשו והוא טהור, אלא שהוא מחוסר כפרה ואסור להכנס למקדש ולעזרה עד שיביא קרבנותיו. לכן למחרתו שהוא ביום השמיני מביא קרבנותיו לבית המקדש ורק אחר הבאת הקרבנות מותר ליכנס. והסדר בזה הוא: שבשעת ההקרבה עומד המצורע בשער ניקנור, ומכניס ראשו ובהונותיו כדי שיתן הכהן עליו דם הקרבן והשמן כמפורש בתורה. אכן כדי שיהיה מותר להכניס ראשו לשער צריך טבילה, כמו שכל אדם, אפילו טהור, חייב לטבול לפני כניסתו לעזרה. וע”ז כתב רבינו שמעיה, שכיון שהמצורע אסור עדיין ליכנס לעזרה לפני שסיים הקרבת קרבנותיו עד אחרי נתינת הדם על ראשו והבהונות, הרי איך יבוא לעזרת נשים? ולכן מפרש שהשאירו את מקום לשכת המצורעים ללא קדושת עזרת נשים.
כדי להוכיח נגד דעת רבינו שמעיה, מביא רבינו שיטות התנאים בטעם חיוב הטבילה לפני כניסה לעזרה שנחלקו (יומא ל.). לדעת בן זומא ילפינן מק”ו מכה”ג ביוה”כ שחייב טבילה כשנכנס מקודש לקודש, ק”ו לנכנס מחול אל הקודש. ולפי דעת בן זומא הרי החיוב הוא מדאורייתא דק”ו הוא דאורייתא. ודעת ר”י, שחכמים חייבו טבילה כדי שאדם הנכנס לעזרה, ישים דעתו אולי היתה לו איזו טומאה ישנה, וע”י שצריך טבילה ישים דעתו ע”ז ויזכר. ועל זה מבאר רבינו שלשתי השיטות החיוב הוא רק כשנכנס לעזרת ישראל ולא לעזרת נשים.
וכן פסק הרמב”ם (עבודת יוה”כ פ”ב ה”ג) כרבי יהודה.
דהיינו שלשכת המצורעים קדושתה שוה לכל שטח עזרת נשים וחיוב טבילה אינו רק כדי ליכנס לעזרת ישראל.
קושיית רבינו כאן היא, שמכיון שבבית שני היה קל”ה אמות רוחב מהצפון לדרום וקפ”ז אמות אורך מן המזרח למערב קדוש בקדושת עזרת ישראל, ובשלמא כשנאמר שבבית שלישי יוסיפו לקדושת העזרה יותר, הרי דבר זה אפשרי, ולכן ישנם מקומות בבית שלישי שמקום קדושת העזרה רחב יותר על קל”ה, וכפי שמבאר שכן הוא מצידי ההיכל, אבל באורך העזרה בפנים חצר הפנימית, שכל שטחו הוא לפני הבית מן המזרח, הוא רק מאה מן הדרום לצפון, ואיך נמעט הקדושה ממקום העזרה בבית שני.
נקט לישנא דקרא, שהלא ביאר רבינו לעיל שרוחב הלשכות הם באמת חמשים ואחת אמה.
דברי רבינו נפלאים מאד. וצ”ע, שהלא בכל המקומות פירוש אמה בינונית הוא אמה בת ששה ואמה קטנה היא בת חמשה. ור”י פליג רק שהכלים הם מאמה בת חמשה. וצ”ע.
בפשטות 'משפע' הכוונה מלמטה למעלה - שהרי מפלס החצר החיצונה נמוך מן הפנימית וכדי ליכנס לפנימית צריך לשפע ולעלות, אלא שבתמונה הכללית שצייר רבינו, משמע כי שיפוע מתייחסת לשיפוע (החתך) בכותל.
כדאמרינן (סוכה ז:) גברא באמתא יתיב.
דהיינו לצאת מן החצר הפנימית דרך השער ולהקיף את הלשכות. ולפני מזרחן, היינו מזרח הלשכות בצפון או בדרום דרך שערי החצר. ועיקר האריכות הוא בזה שצריך להקיף כל הלשכות לצפון או לדרום ושוב למערב, שהרי גם אחרי שיש מבא לאויר העשרים צריך לצאת מן החצר הפנימית.
רבינו שולל כאן מה שמשמע לכאורה, שבשונה מלשכות המערביות - הלשכות המזרחיות ארכן מן הצפון לדרום ורחבן מן המזרח. וע”ז מוכיח רבינו שלא כן הוא.
כאן שולל רבינו הצד לפרש שלשכות אלו אע”פ שארכן הוא מן המזרח למערב, מ”מ, כל שטחן הוא בשטח בין מזרחו של חומת חצר הפנימית שהוא במערב וחומת החיצונה במזרח.
רבינו שולל סברא לומר שהלשכות שנתונים למקצוע צפונית מזרחית ודרומית מזרחית, מתחילות רק אחר סיום חומות הפנימית הדרומית והצפונית.
כוונת רבינו נראה שלפי פרש”י הכוונה במ”ש אל פני הגזרה וגו’ הבנין וגו’, פירושו שלשכות אלו אינם למזרח ממש אלא שחופפים אל הגזרה והבנין. ולפי”ז צ”ל שהגזרה הוא החצר והבנין קאי על אולמות שנמצאים בחלל חומת החצר הפנימית (או על התאים) ותחילת הלשכות מחוץ לחומה חופפין להם. אולם רבינו ממאן לפרש כן שהרי מצינו בכתוב (נתפרש לעיל סימן ס”ד-ס”ט) שהגזרה הכוונה לבנין הבית עצמו והבנין הכוונה על התאים מסביבות הגזרה. לכן מפרש רבינו שפירוש הכתוב כאן אל הגזרה וגו’ - לא שחופפין להם, אלא שמשוכין הלשכות כלפי מערב לכיוון הגזרה והבנין שהוא אותו בנין וגזרה הנ”ל, מבנה ההיכל והתאים.
מדברי רבינו משמע שהדרך להיכנס מלשכות אלו לעזרה היה בראש לשכות אלו. דהיינו שהיה פתח מחומת הלשכות ובחומת החצר הפנימית, המוליך אל תוך שטח העזרה, מרחק ארבע אמות ומחצה למערב ממזרח העזרה. משם הדרך מובילה לעזרת כהנים, שתחילת גבולו הוא בדוכן שנקרא בכתוב “גדרת הגינה”. וכנראה פתחים אלו משמשים לכניסת ישראל לעזרה.
שמילת בראש דרך, הוא ענין חדש דהיינו, שיש עוד פתח שם.
להשלמת הענין יש להעתיק דברי רבינו בצורת הבית המחודש (מב, יב) וז”ל: וכפתחי הלשכות אשר דרך הדרום, היו פתחי לשכות הקדים. שאף בדרום היו לשכות כו’. ויש לתמוה, למה תלאן הכתוב באותן לשכות אשר עדיין לא הועלו על הכתוב, והוי כדתלי תניא בדלא תניא. ועוד, שלכל שאר עניניהם תלאן בלשכות הצפוניות, וכפי הנכון. לכן נראה כפירוש תרגום יונתן שתרגם ובתרעי לשכתא דפתיח באורח דרומא. שירצה לומר, שמה שאמר הכתוב, אשר דרך הדרום, אינו מוסב על תיבת הלשכות אלא על תיבת וכפתחי, לומר שבפתחי הלשכות הפתוחות לדרום. ולעולם בלשכות הצפוניות קא מיירי וכאמר, שכמו שלאותן היו להם פתחים אל אויר העשרים שביניהם לבין התאים, והוא דרום שלהן, כמו כן אף אלו הן פתוחין לאותו הרוח, ושם יש להן פתח בראש דרך, וכמו שיתבאר. ולפיכך לא סגי ליה במה שאמר קודם זה (יא) וכפתחיהן וגו’, שהם אמנם הפתחים שכלפי צפון לצד החצר החיצונה, ועכשיו בא לומר שהיה להם פתח יתירה פתוח לראש דרך שיתבאר בסמוך, וכה אמר שבפתחי הלשכות העליונות פתוחות לדרום, היינו לאויר העשרים, כן אלו פתוחים לדרום, ואמנם לראש דרך שיתבאר בסמוך. או יש לפרש, שהיו פתוחים ג”כ כלפי דרום, ולתוך החצר, כפתחי אותן לשכות. וכאמור. ומה שאמר פתח בראש דרך, ירצה שעוד להם פתח בראש דרך שיתבאר בסמוך. ועכשיו פתוחים לדרום לתוך החצר, מול הפתחים שלתוך החצר לצפון כמו העליונות, אלא שלאלו היה עוד פתח בראש דרך, כדי ליכנס מהם לתוך חצר הפנימי גם כן. וקצת יש ליישב פירוש רש”י, דלכך תלאן בלשכות הדרום, לפי שבפתח לשכות הדרום לצד דרום היו אל החצר, לא אויר העשרים. לפי שאל אויר העשרים הוא להם לצפון, וכן גם אלו הפתחים שלאלו הלשכות היו לצד דרום של אויר החצר, לכן תלאן בשל דרום. ומ”מ מה שפרשתי לפי תרגום יונתן, נראה יותר. עכ”ל.
לא מצאנו מקומו ברמב”ם. אמנם מקור דבר זה שרשאין ישראל להלך שם הוא בגמ’ (יומא כא.) שברגלין היו ישראל נמשכין לשם, ומשמע שמותרין לילך שם, ועיי”ש בפרש”י (ד”ה נמשכין) שהיו נמשכין דרך צדדי ההיכל עד לאחורי ההיכל משמע נמי שרק לפניהם דהיינו בי”א של כהנים אסורים ליכנס עיי”ש. ועיין בתפא”י (פ”ב מ”ו נח) למד מזה ג”כ כנ”ל.
שהרי רוחב העזרה בבית שני הוא קל"ה אמה ורוחב חצר החיצונה בבית העתיד הוא שי"ב אמות.
שהרי חומות החצר הפנימית מסתיימות במזרח הבית ובמערב הבית יש רק החומה המערבית של התצר החיצונה, כמו שהולך ומבאר בסמוך.
דהיינו מרחק שוה של י"א אמות מחומת החצר החיצונה במזרח עד לתחילת הלשכות כנ"ל.
ז”ל מצודת דוד שם: זאת תורת הבית - ר”ל מה שזכר במקרא שלפניו זה הוא ענין למוד הבית: על ראש ההר - ר”ל וזהו הבנין העומד על ראש ההר וכל גבולו מסביב הוא קדש הקדשים. ועל הר הבית יאמר כי כל אחוזת הכהנים והלוים יקרא קדש כמ”ש והיתה תרומת הקדש (לקמן יחזקאל מ״ח:כ״א). והר הבית יקרא למול קודש [ה]קדשים וכאשר יקרא הדביר ק”ק למול כל בנייני המקדש.
בפסוק זה לא מופיע שהמדה הוא בקנים אולם בסוף פרק מב מפורש שמידות של הר הבית הם חמש מאות על חמש מאות קנים. זה פי שש ממידת שטח הר הבית בבית שני, שהיה חמש מאות על חמש מאות אמה, וכמ”ש רבינו לעיל כמה פעמים.
בפשטות אין כוונת רבינו לומר שלעתיד יהיו אלו החמשה שערים, שלא הוזכר כן בשום מקום. אלא מסתבר לומר שיהיו עוד שערים שהרי שטחו יגדל פי שש, רק שרבינו הזכיר איך היו בבית שני. אבל בציור שצייר רבינו מחלוקת התרומה הגדולה כתב שיהיו להר הבית חמשה שערים וצ”ע.
מגרש לו סביב - בכל ארבעת הרוחות יהיה מגרש חמשים אמה: (מצ”ד) מגרש - ענינו מקום פנוי מבלי זריעה ואילנות וכן ומגרש לערים (במדבר ל”ה): (מצ”צ)
לקמן בסימן פא, כשמדבר במגרש העיר, מפרש בכתוב מדות המגרש ומדת העיר והשטח לעובדי העיר. וכאן במגרש הר הבית כתוב שמדת המגרש הוא חמשים אמה, ומשמע ליה לאברבנאל שבדומה למגרש העיר, שהוא בנוסף למדות השטח סביבו, כן הוא במגרש הר הבית. ורבינו מוכיח כפירוש הרד”ק, ששטח מגרש הר הבית כלול בשטח שנים עשר אלף ומאתיים וחמשים הקנים שבמזרח ומערב, ובארבע אלף שבע מאת וחמשים הקנים שבצפון והדרום. ומה שלא מפורט כן בכתוב, הוא כיון שחשבון המגרש הוא באמות ולעומת חשבון השטח בקנים, הוא דבר מועט.
כמו שאמרו המפרשים, שפירוש “ועליו” היינו, בסמוך. כמו: ועליו מטה מנשה. יחזקאל ראה בצד דרום את העיר מנגד, וראה הבית בחלקו הצפוני של התרומה. ובמראה הנבואה ראה מצפון לדרום המקדש והכהנים ומדרומו הלויים ובדרומו העיר.
וז”ל רד”ק: בתוכה - כתיב וקרי בתוכו. וטעם הכתוב בתוכה, התרומה. וטעם בתוכו, אל החלק והכל מבואר למעלה.
בדרך כלל כשרוצים לתאר שטח אומרים האורך והרוחב. וכאן האריך הכתוב לפרט ולתאר את כל חוט המקיף מארבעת צדדי העיר.
וז”ל: ובליליא מאי עביד, איבעית אימא, מעין יממא, ואיבעית אימא, [ובלילה מה עושה? אם תרצה, אמור: מעין היום, ואם תרצה, אמור:] רוכב על כרוב קל שלו ושט בשמונה עשר אלף עולמות, שנאמר רכב אלהים רבותים אלפי שנאן, אל תקרי שנאן אלא שאינן.
אלא שאינן - ב’ אלפים חסירין מריבותים. (רש”י)
בפסוק ט”ז מפרט הכתוב את כל צדדי העיר בנפרד, וכפי שכתב רבינו לעיל בסמוך שבין הכל יש ח”י אלפים קנים. ובפסוק ל”ה חוזר הכתוב לומר שכלל ההיקף הוא ח”י אלף קנים, ורבינו מבאר שהחזרה באה לדרוש: ירושלים של מעלה.
מדברי רבינו אפשר ללמוד כלל בפרש”י על הש”ס - רש”י סומך על מה שפירש לפני זה לפי הסדר. וכמו שמובא כלל זה על הרמב”ם בספרו היד החזקה (יד מלאכי כללי הרמב”ם ו) ועל פירש”י על התורה (ליקוטי שיחות חלק ה ע’ 251 הע’ 4 ובשוה”ג. ועיין כללי רש”י פרק ז).
בהפריכו את טענות הנוצרים שכאילו הנבואה הזאת כבר התקיימה, ומה שלא ראינו בגשמיות את דברי הנבואה, הוא בגלל שלטענתם, הנבואה הזאת מכוונת רק לענינים רוחניים, עיי”ש שהאריך בזה.
ובתוי”ט (תענית א, ג), הביא רבינו את כל דבריו כאן, אלא שהוסיף בסופו הגהה וז”ל: [ואל תתמה על השבתות שבתוך אלו הט”ו יום, שהרי אפשר שילך ע”י בורגנים. כדאיתא פרק שואל במסכת שבת דף ק”ן ע”ב. וגם ע”י עיבורי עיר. כמ”ש בטור סימן שצ”ח. והואיל ואפשר להיות כן, שיערו חכמים בכך ימים, כיון שאפשר שאין השבתות מעכבות]:
רביעית - מרובעת אל תרומת הקדש לכהנים וללוים...: (רש"י)
בציור שצייר רבינו בדפו"ר שהדפיס נפלה טעות: במקום שער אחד בצפון היה שתי פתחים. ורבינו ציין את הטעות הזאת בתיקונים שבסוף הספר.
בתחלת הספר התחיל בחלוקת השבעה חלקים לשבעה שבטים אשר מצפון א"י עד לחלק התרומה הגדולה שבה העיר והמקדש. ופירט כל מדות וצורת בנינם, וכעת ממשיך רבינו לפרט חלוקת חמשת החלקים מהתרומה הגדולה לכיוון דרום לחמשת השבטים הנותרים.
בצורת הבית המחודש כתב רבינו וז"ל: ושמעתי מפי גדול בחכמה, שמו מהר"ר מאיר באך יצ"ו, שמזה יצא לו פירוש למדרש ספרי, וכו'.
בתורה כתוב: א)לא יהיה לכהנים הלוים כל שבט לוי חלק ונחלה עם ישראל אשי ה' ונחלתו יאכלון: ב) ונחלה לא יהיה לו בקרב אחיו ה' הוא נחלתו כאשר דבר לו: ופרש"י בקרב אחיו - זו נחלת חמשה. ואיני יודע מה היא. ונראה לי שארץ כנען שמעבר הירדן ואילך נקראת ארץ חמשה עממין, ושל סיחון ועוג, שני עממין: אמורי וכנעני. ונחלת שאר לרבות קיני וקנזי וקדמוני. וכן דורש בפרשת מתנות שנאמרו לאהרן: על כן לא היה ללוי וגו' (דברים י, ט) להזהיר על קיני וקנזי וקדמוני. שוב נמצא בדברי רבי קלונימוס: הכי גרסינן בספרי, ונחלה לא יהיה לו - אלו נחלת חמשה. בקרב אחיו - אלו נחלת שבעה. נחלת חמשה שבטים ונחלת שבעה שבטים. ומתוך שמשה ויהושע לא חלקו נחלה אלא לחמשה שבטים בלבד, שכן משה הנחיל לראובן וגד וחצי שבט מנשה, ויהושע הנחיל ליהודה ואפרים ולחצי שבט מנשה, ושבעה האחרים נטלו מאליהן אחרי מות יהושע - מתוך כך הזכיר חמשה לבד ושבעה לבד.
אע"פ שלעתיד תהיה חלוקה חדשה, שתהיה נחלת שבעה מן הצפון ונחלת חמשה מן הדרום, אעפ"כ לא ינחלו הלויים נחלה בארץ גם לעתיד לבא, רק ה' הוא נחלתם. פירוש, שישכנו הלויים בתוך התרומה בין העיר והר הבית כמבואר לעיל סימן עז-עט.
מדברי רבינו אלה נראה שסובר בפשטות, שגם לעתיד לא ינחלו שבט לוי בארץ. והנה בדבר זה נחלקו איתני העולם הראשונים, הרשב"ם (ב"ב קכב. ד"ה ועוד תניא כו') והסמ"ג (לאווין רעו רעז) סוברים אשר לעתיד תתחלק ארץ ישראל לשנים עשר חלקים, כולל שבט לוי, ושבט יוסף יהיה רק חלק אחד כולל מנשה ואפרים. אבל הר"ן (בשטמ"ק ב"ב שם) הרבה להקשות על הרשב"ם ממקראות ומן הלאו של: ונחלה לא יהיה לו, ולומד שמה שכתוב: שער לוי אחד, קאי על המקומות שניתנו להם בתוך התרומה בין העיר והמקדש, כדברי רבינו. ועיין ליקוטי שיחות חלק לח (עמוד 103 ואילך) שהאריך בבירור השיטות בזה, ובפרט בשיטת הרמב"ם.
כפי שכתב רבינו בפתיחה, שהחלוקה היא חלוקה שווה של רוחב כ"ה אלף קנים מן המזרח למערב, כשורות הכרם, שכל שורה מקבילה לחברתה. מקורו הוא לשון רש"י (מח, א) בשם הקליר: וזהו שיסד רבי אלעזר בפיוט (בסילוק דיום שני של סוכות) כי אקח מועד לעת חלוק ארצותיה כשורת הכרם לחוצותיה, באורך מפאת קדים לקצותיה עד ים אוקיינוס למצותיה, ברחב שבעים וחמשה מיל חריצותיה.
עבודת שבט לוי שרבינו מתייחס אליו.
כן הוא נזכר פעמיים במקרא (נחמיה יב כד לו) לגבי הלויים המשוררים.
כנ"ל.
לא מצאתי חבר למילה זאת.
עגלה עם קירוי, וז"ל רש"י (במדבר ז ג): שש עגלת צב - אין צב אלא מחופים וכן (ישעיה סו כ) בצבים ובפרדים, עגלות מכוסות קרויות צבים:
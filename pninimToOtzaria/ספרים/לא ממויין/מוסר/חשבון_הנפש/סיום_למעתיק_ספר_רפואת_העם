% סיום למעתיק ספר רפואת העם.

ורפא ירפא מכאן שניתן רשות לרופא לרפאות (ב"ק פ"ה ע"א).

%% *תקפד*

הנה על אותה שאמרו (פסחים דף נ"ו א') חזקיה גנז ספר רפואות והודו לו. הקשה הרמב"ם ז"ל (פי' המשנה פסחים דף פ"ז) אמאי אין גונזין גם את הלחם בפני חולי הרעבון, וע"ש מה שתירץ, והשתא איכפל קרא לאשמעינן שמותר לרפאות דאל"ה סד"א דאסור, והכא נמי תקשי קושייתו ז"ל, ותירוצו אינו מספיק לכאן:
*והנה* אם תדמה בדעתך עץ הדעת אילן גבוה משלח שרשים וענפים רבים שאלו בוקעין לתהום ואלו משתרבבין ועולין למרום והנה נזדמן חכם אחד והמציא מין סולם מוכשר להציבו לעלות באילן זה, ובא גם אומן מבין ועשאו, ומעכשיו נודע הדבר בין העם, שאפשר לעלות עד ראש האילן וליהנות ממנו, אלא שעדיין אינן קריבין לשם אלא אחד מעיר משום דלאו כל אדם יודע לכוון פסיעותיו כראוי, ומה גם למי שברכיו כושלות ועיניו מוטטות ברומו של סולם באויר, עד שנטפל אליו ענק אחד, והרכין את ענפיו בכח למטה והראה והטעים לעם את פירותיו, והרי הן עתה מזומנים לכל אדם ותלוין להם על פיותיהן ממש, זוהי מדרגת שהע"ה על החכמים זולתו, ללמד דעת את העם עם הפתאים והנערים שבהן (עיין תחלת משלי וסוף קהלת), וליתר באור צריך להרחיב קצת יותר בענין חילוף נשמות בני אדם במדרגת חו"ב שלהם, ורוב שפלותם לגבי החכמה העליונה ית': 

%% *תקפו*[^*]

אדם פלוני חריף לעקור הרים של הקדמות ממקום חבורם ולנפצם זו בזו לצרורות, לזרוק הגסות שבהן ולטחון את הדקות, לבררן ולחזור ולבררן בי"ג נפה ולהוציא מהן את המרגליות ומשום דלאו כל מוחא סביל דא, שלא יתבלבל באותן סברות הצודקות וברוב הפלפול עמהן, ואעפ"י שהבינה נמוכה הרבה מהחכמה לחדש דבר מדעתו, ע"כ רוב העם זקוקין להתיאש מחכמותיו של זה האבודין מעיניהם לגמרי, עד שיבא חכם אחד ויוסיף לקח להוציא אותו הלמוד עצמו מתוך מיעוט הקדמות גלויות ובדרך קצרה ונוחה לכל אדם, שכך דרכן של בני אדם וחכמיהם מעולם, הללו מבלין את כחם ימים ושנים בכדי לחדש איזו ענין שיש בו קצת עמקות, והללו יגעין להמציא דרך פשוטה לאותן עסקים שהיו מגיעין אליהם עד הנה בדרכים עקלקלים ומשוכות חדק, ולא כך היתה מדתו של שהע"ה אלא שכ"כ שהצליח למצוא בחכמתו דברים עמוקים תמיד, היה טורח הוא בעצמו שנית למצוא אליהם גם דרך ישרה וקצרה לתועלת כל אדם: 

%% *תקפז*

ודבר זה מפורסם יותר במעשי אומנות, שהתחבולות הפשוטות מתחלת המצאתן אינן מצוין אלא לעתים רחוקים מאד, אלא שבראשונה קם חכם חרש אחד, להמציא כלי נפלאה מקישור מאה פרקים שונים, שכל אחד מהן מחובר מכמה מיני חוליות, באופן שקשה לאדם בינוני אפילו להבינה על בוריה, אבל כלים כאלו אין בהם תועלת לכל אדם, מפני שדמיהן יקרים, ולא עוד אלא שאם התקלקל אפי' חוליא דקה אחת ע"י תשמישן, תפסל הכלי כלה ממלאכתה וצריך לחזור אחר מומחה גדול לתקנה, אח"כ באין אומנין גדולים אחרים ששמים עיקר חריצותם להרכיב אותן הכלים עצמן מפרקים פשוטים ומועטים, באופן שנעשו קלים מאד להבינן ונוחים ליתקן אפילו מן ההדיוט, כשמזדרזין לתקן קלקולים קטנים בעוד שלא יספיקו לגרור גדולים אחריהם, אלא שהכל לפי ענין הכלים וערכם ורוב תועלתם, שהרי כבר הגיעו האומנים בזמנינו לתקן כלי שעות (זייגער) מתנדנד מד' או ה' אופנים פשוטים בלבד, להיות קלים להכין ונוחים לתקן ע"י אומנים בינונים בכל מקום, לא כן המשיבין הנוקפים והמעוררים (רעפעטיר שלעגער. וועקער) שאי אפשר להביאם עדיין לשום פשטות כלל:

%% *תקפח*

ואמנם כסאו של שלמה היתה עשויה במנגנין ובמשקלים שלשלות ואונקלין רבים ודקים מאד, עד שנתקשו בה כל האומנין שבעולם, כדאיתא בת"ש למגלת אסתר ע"ש, וצ"ל שלפישימושה לרגלי החיות הרבות במקומות שונים ולשליחות שונות לא היה אפשר להמציא תחבולה יותר פשוטה לכך, או שמא עשה כן בכוונה לחפות עליה שלא תתגלגל ליהנות בה מי שאינו ראוי לה אחר מותו, ולו יהא בדרך משל, שאירע בה קלקול באחד מאברים הפנימיים, בבית אחד מיורשי המלך ובא לו חרש ברזל אחד כחס על צער שכנו, והביא עמו את המגרה ואת הסדן והקורנס עם מסמרים, לחזק את בדק הכסא, אזי הדבר ברור, שיבהלו וישתוממו כל הרואים מחציפת ההדיוט ההוא בעוצם טפשותו, לשלוח יד במלאכת המלך החכם מכל אדם, ומכ"ש להניף עליה ברזל, והלא אפילו כלי שעות קטן אחד של ד' או ה' אופנים בלבד אינו כדאי להבין וכ"ש לתקן, ואיך יניחוהו לנגוע בה אפי' באצבע קטנה ולא יסקלוהו:

%% *תקפט*

והנה כבר נתבאר (באגרות החכמה) שכל גופות בעה"ח חשובים כלים כלליים מחוברים מאלפי אלפים צנורות וכלים פרטיים, שבל אחת מהן מחוברת מחלקים וחלקי חלקי חלקים אין קץ, ושלפי מאי דקי"ל שאין החכמה העליונה ית' עושה שום דבר לבטלה, שמעינן מינה שהכלים המופלאים האלו לא היו יכולין להבראות בשום אופן יותר קצר מזה כלל, ושאם יפתח או יסתם, וכ"ש אם יקצר או ינטל אחד אי אפשר להתקיים וכו' ע"ש. ואי הכי תקשי האיך נעיז פנינו לעסוק ברפואות מעשה אומנתו של יוצר בראשית ולא נשא ק"ו מאותו חרש שוטה שהחציף מלאכת בשר ודם שכמותו, והלא אפי' כנף יתוש אחד אין כח בילוד אשה להבינו לעמקו מכ"ש לתקן בו כלום, אלא אה"נ היינו הוא רבותא דקמ"ל קרא שנתן לנו השי"ת בעצמו רשות לרפאות, כי הנה מלבד מה שהפליג יוצר הכל ב"ה בתיקון אברי בעה"ח עפ"י תחבולות נשגבות אין חקר, הוסיף להפליא הפלא ופלא עוד לזווג גם את הפשטות עם תכלית העמקות, ולהרכין ענפי חכמה עליונה זו עצמה עד דשלטא בה עינא דילוד אשה להשיג ממנה דבר מה, בענין שתהא ידיעה זעירא זו מספקת אפי' לרפאות מקצת קלקולים קטנים עפ"י עצת שפלי בריה שכמונו:

%% *תקצ*

ואלא מיהא שמעינן מהכא נמי מיעוטא שניתן רשות לרופא ולא להדיוט לגמרי, וכך גם הדין נותן דמאחר שכל עיקרה של מלאכת הרפואה בידי אדם היא מפליאות הגדולות שביצירה. ואותו ההתר לרפאות גופא חידוש הוא כנ"ל, אין לך בו אלא חידושו, ותפסת מרובה לא תפשת, ומי שאינו מהדר לדעת בטיב חלאים ורפואות אל יהא לו עסק עמהן, ואם עוסק ה"ז משופכי דמים או עכ"פ חשוד על רציחה:

%% *תקצא*

ומה שדרשו ז"ל על הפסוק ואת הנפש אשר עשו בחרן, והלא אם מתקבצין כל באי עולם אפילו יתוש אחד אינן יכולין לבראות, ההוא לענין היכולת איתמר, שאפילו מי שאפשר לו להמציא יצירת היתוש מדעתו עדיין אין בו יכולת לבראה והכתוב אומר אשר עשו בחרן, והמדרש נמי לישנא קלילא כההיא דשלמה לסבר אזן העם נקט, כלומר שאפי' תינוקות יבינו שהדבר גוזמא לעשות נפש אדם בק"ו מיתוש, איברא לקושטא דמילתא רמז לן ק"ו נכד נכדו של ק"ו, שהרי אפילו גרעין של חול אחד וכ"ש של שומשמין, כ"ש קצה שערה אחת של בעה"ח כ"ש יתוש שלם וכ"ש אדם, אין אנו יכולין להשיג, כ"ש לחדש מדעתן וכ"ש לבראות: 

%% *תקצב*

כי הנה אחר כמה אלפים שנה שבעלי הכימיאה עמלים לחקור בחוקות היחוד והפירוד שביסודות הגופים הדוממין וגלגולי מזיגותיהן. ועדיין לא הגיעו להשיג אפילו קוצה של יוד אחד מהם לעומקה, ואדרבא אפילו כשמתגלה להם אחרי ימים ושנים טעמה של איזו פליאה אחת במעשה בראשית הן מוצאין אותו מיוסד תמיד עפ"י הקדמות של ד' או ה' פליאות אחרות שלא שערום עדיין, ואכתי אין הדוממין חשובין אלא כחומר לגבי הגופין הצומחין, והצומחין לבעה"ח ע"ש, בעה"ח יונקים חלב ודם מתמצית הצמחים שבמעיהן ומסננים אותו בכמה אלפים כלי צירופים להכין מהם מיני מזונות שונים לכל אבריהם, שכל אחת מהן כלי מיוחדת לתכלית בפני עצמה ומחוברת מכלים פרטיים לעצמה כנ"ל, אלא שעפ"י רוב מספיקין הצמחים לבדן, להיות בעה"ח ניזונין וגדלין מהם, הצמחים גם הם עשוין חלולים חלולים ומוצצין בצינורת שרשיהן לחלוחית הארץ ומוליכין לתוך קרביהן לזונם ולגדלן, אבל הדוממים אינן אלא חמרים פשוטים, שמזיגת יסודותיהם מתהפכין ומשתנים בהם תמיד, ע"י כך נטפלים עליהם לפעמים קליפות זו על גבי זו וזו על גבי זו, עד שגרעין של חול מתגדל לכסלע וכיוצא בזה, אבל אין להם לא יניקה פנימית ולא זיווג, לא עיבור לידה וגידול אמיתי ולא שום תורת כלי כלל, ואפי' לחומר גופא אינו משמש אלא חלק אחד מרבבות מגוף המזין, והשאר יוצא פסולת, מכמה מקוואות של מים בדרך משל, אינו מתברר אלא כחוט אחד לגדל בו את הצמח, ומכמה כורין של תבואה ניצוץ כשערה אחת של כעה"ח, ועדיין אין אנו יודעין, האיך אותן הניצוצות שבדוממין מתגלגלין ונעשין גוף אחד עם הצמחים, ומכ"ש שאין לנו שום ציור ותפיסה כלל, כיצד ניצוצות של גשמיים יכולין להתעלות למדרגה של רוחניות וחיות, וכ"ש לנפש אדם:


[^*] במקור "תקפה" לא נמצא. 

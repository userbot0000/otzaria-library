*הסכמת* כבוד הרב הגאון הגדול המפורסם שלשלת היוחסין מוהר"ר *דובעריש מייזילש* נ״י, אב״ד דפה ק״ק ווארשא.

*לדידי* חזי לי כתבי קודש של הארי החי, כבוד הרב הגאון כו׳ כקש"ת מוהר״ר *אריה ליב* זצ"ל, האבד"ק *פלאצק* אשר הניח אחריו ברכה. ולמען צדקו היה חפצו להגדיל תורה ולהאדירה, פעל ועשה חבורים נאים ומתוקונים, אשר כבר נדפסו ואתבדרו בעלמא ונתקיים בו מאמר יפוצו מעיינותיך חוצה,

*ועתה* קם ונתעודד הרבני המופלג הישיש מוהר״ר *יעקב זאב* בהמנוח מוה' *אהרן שלמה* זללה"ה קלעפפיש, להביא לבית הדפוס עוד חבור א' מחבורי הגאון המנוח הנ"ל, מלא ברכת ה׳ ממגד חדושים ופירושים אשר על מרכז הפלפול יסבו בלכתן שאלות ותשובות אשר בשם *משיבת נפש* יקראו,

*למען* אוהבי פלפולא דאורייתא אשר ימצאו באר מים חיים מן המקדש יצאו מפי זקן שקנה חכמה הרב הגאון ז״ל הנני למלאות ידי המביא לבה״ד הנ״ל להסכים עמו שיודפס חבור הנ״ל ובטחוני שנדיבי עמינו יקחוהו בכסף מלא, למען אשר בהכסף הזה, יודפס עוד חלק שני מספר *משיבת נפש* הנ״ל וזכות הגאון המחבר יעמוד להקונים ומסייעים שיזכו לרב טוב ויהיו כגן רטוב.

הכ"ד הבעה״ח לכבודה של תורה ולומדיה ביום עש״ק טו״ב אדר שני שנת תרכ"ד *ברכה וישועה* לפ״ק.

*דובעריש מייזילש* ווארשא יע"א.

*הסכמת* כבוד הרב הגאון הגדול החסיד המפורסם מוהר"ר *ישעיה מושקאט* נ״י, אב״ד דק"ק פראגא.

*כבר* נודע בשערים המצויינים בהלכה רב חילי׳ של כבוד הגאון הגדול המפורסם ע״ה פ״ה מוהר״ר *אריה ליב* זצוק״ל האבד״ק *פלאצק*, באורים דאשא וזקוקין דנורא כידודי אש אשר יצאו מפה מפיק מרגלית הגאון המחבר הנ״ל, אשר שמעתתיה מבדרין בעלמא בחבוריו שכבר נדפסו אשר מתוכם אנחנו רואים חריפותי׳ ובקיאותיה, שזכה להיות כמעין המתגבר, ואפריון נמטי׳ להרבני מוהר״ר *יעקב זאב* בהמנוח מוה׳ *אהרן שלמה* זללה״ה אשר נתאמץ להעלות בדפוס עוד חבור נחמד שו"ת, קרואים בשם *משיבת נפש* להאיר עיני חברים המקשיבים ומשוטטים בעומק ההלכות להגדיל תורה ולהאדירה וכל המסייעים והקונים ספרי דבי רב הנ"ל, יושפע עליהם שפע ברכה ממרומים, וינחול טוב כל הימים, ויזכו לראות בשוב ה׳ שיבת ציון וישכון בתוכינו בבית עולמים, המדבר לכבוד תוה״ק והוגיה באמת ובתמים.

הבעה״ח יום א׳ כ"ט אדר שני *בברכ"ת* לפ״ק.

*ישעיה מושקאט* חו"ק פראגא.

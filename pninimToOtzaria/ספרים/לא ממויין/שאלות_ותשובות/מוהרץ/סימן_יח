% סימן יח

*ומה* שהתעורר רו"מ ע"ד המ"א או"ח סס"י קכ"ז ס"ק ג' דכהנים אע"ג דלא אקרו עם (חולין קל"ב ע"ב) מאת העם ולא מן הכהנים, בכל זאת עם קדושך אקרו כמו שמצינו (יומא מ"א ע"ב) דכהן גדול בשעת וידוי אמר כהניך עם קדושך וכ' רו"מ עקר דיוק הש"ס חולין היינו מדכתיב מאת העם בה"א ידוע דלשון זה מורה על ההמונים, אבל בכלל עם סתם, אשר נאמר בתורה גם כהנים נכללים, אולם ש"ס מפורש (שבועות י"ג ע"ב) עומד לנגדו, ושחט שעיר החטאת אשר לעם שאין הכהנים מתכפרין בו, ופירש"י אשר לעם ולא לכהנים, וע' תוס' שם י"ד ע"א, ד"ה כלן קרויין ביתו, ושם לא נאמר העם בהא הידוע רק לעם ונתמעטו כהנים, וע' (יומא ס"ו ע"א) אביי אמר אטו כהנים לאו בכלל עם ישראל נינהו, ע"ש הרי מפורש דכהנים בכלל עם ישראל אף דלא נזכר שמה עם קדושך, וביותר מופרכים דברי רו"מ מ"ש הרב החינוך פ' שופטים סי' תק"ו, בענין מ"ע דנתינת זרוע והלחיים והקיבה לכהן, כתב ונוהגת מצוה זו בחולין אבל לא במוקדשין, ובישראל אבל לא בכהנים דכתיב בהו משפט הכהנים מאת העם, מכלל שאינה בכהנים, ועוד דכהנים לא אקרו עם כמו שנאמר ועל הכהנים ועל כל עם הקהל יכפר ע"ש, ומזה דכהנים לא אקרו עם נלמד רק מדחלקה התורה כהנים לעצמם, ועם הקהל לעצמם, ומזה דכהנים לא אקרו עם, אע"ג דשם לא נאמר העם הקהל אלא ודאי לא שני לן בין עם להעם:

*וידע* רו"מ כי דברי הרב החינוך תמוהים מאוד, דהביא ראי' דכהנים לא אקרו עם מדכתיב ועל כל הכהנים, ועל כל עם הקהל, מכלל דכהנים לאו עם הקהל הם, ואולם בש"ס (הוריות ז' סוף ע"א) דרשינן שאני כהנים דאקרו קהל, דכתיב על הכהנים ועל כל עם הקהל עכ"פ מבואר להיפך דגם כהנים מקרי עם הקהל, וע' במרן ב"י או"ח סס"י קכ"ז שהביא בשם אבודרהם דאין לומר כהנים עם קדושך דכהנים לא אקרו עם, כמו דמצינו והכהנים והעם, והרי בכאן מצינו דכתיב כהנים ועל כל עם הקהל דכהנים אקרו קהל, ונ"ל הא דקאמר בהוריות כהנים אקרו קהל היינו דאקרו קהל לעצמם ולא נכללו בשאר עם הקהל, אבל היכי דכתיב עם לבד, בודאי אין כהנים בכלל, ומפ"ז בהך דחולין ושבועות דכתיב עם לבד אין כהנים בכלל שאר עם, אבל בכלל עם ישראל שפיר נכללו ופשוט:

והנני ידידו *צבי הירש חיות.*

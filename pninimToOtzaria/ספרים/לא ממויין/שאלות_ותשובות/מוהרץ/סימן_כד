% סימן כד

%% להרב הנ"ל

*ע"ד* הקו' אשר הקשיתי ע"ד הטורי זהב יו"ד סי' צ"ד ס"ק י"ג כ' באמצע הדיבור אלא פשוט הוא דודאי יש ס' נגד האיסור או בתרומה אחד ומאה, והרי הדין תרומה אחד ומאה דוקא במינו אבל בשאינו מינו סגי בששים, וכאן שמן ובשר הוי משבא"מ וסגי בששים, וכ' רו"מ דאטו הט"ז משועבד לסברת התוס{'} (חולין צ"ט ע"א) ד"ה אין בהם דכ' בס{ו}ף דבריהם, אפילו איתי' לאיסור בעין, ואולם לשיטת רש"י דבאיתא לאיסור בעין גם בשא"מ צריך מאה ואחד, הנה דבריו לא יתכנו בזה משני צדדים, חדא דשמן של תרומה בבשר הוי כמו דליתא לא{י}סור בעין דהא נימוח, ועוד דהרי ברמ"א עצמו יו"ד סי' שכ"ג כ' בפשיטות לענין חלה דבמינו בק"א ולענין אינו מינו סגי בסמ"ך והט"ז שם הביא דברי התוס' אלו וסיים לחוש לדברי רש"י היינו דמב"מ אף שהוסר הטעם צריך ק"א אבל מזה דבאיסור בעין גם מבא"מ צריך ק"א לא הזכיר, ואפשר לומר כיון דחלת חוץ לארץ בזמן הזה חשוב אין לו עיקר מדאורייתא, וסגי כלי חרס בהגעלה כמו בשולי עכו"ם, וע' ש"ך סי' שכ"ג ס"ק ד', ומפ"ז לא החמירו בשאינו מינו בק"א אף באיסור בעין, אבל הט"ז על תרומה בזמן המשנה קאי דאסור עכ"פ מדרבנן, וכיון דיהיב טעמא והי' בעין לצורך סיכת הפסח, שוב מחמירין אף מבא"מ צריך מאה ואחד, ובכ"ז כל כי האי הוי להרב הט"ז לפרש ולא לסתום ועדיין דברי הט"ז צע"ג:

*צבי הירש חיות.*

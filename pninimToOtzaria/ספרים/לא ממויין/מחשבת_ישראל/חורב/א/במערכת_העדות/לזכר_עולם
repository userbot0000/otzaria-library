% לזכר עולם

הרב הגאון המפורסם פאר הדור, אשר הרביץ תורה בישראל והעמיד תלמידים הרבה והאיר עיני הגולה אמ"ו מו"ה *שמשון*, בן מוהר"ר *רפאל הירש פ"פ זצ"ל*. — שומר משמרת הקדש בק"ק עדת ישורון בפ"פ ד"מ. — ששים שנה ישב על כסא ההוראה, והיה ראש מדינת אלדענבורג ורב דק"ק עמדען ומדינת אסט-פריסלאנד ואב"ד וראש ישיבה דק"ק נ"ש וכל מדינת מעהרין ורב דק"ק עדת *ישורון* בפפד"מ והשליך מנגד נפשו וקנא קנאת ה' צבאות ועמד בפרץ, הוא הגבר אשר החזיר עטרה ליושנה. בכל תפוצות ישראל נשמע קול בבי ביום נפלה עטרת ישראל פארו והדרו, נצחו אראלים ונשבה ארון הקדש ההולך לפני מחנה ישראל ויעל השמימה ביום ב' כ"ז טבת תרמ"ט לפ"ק וגופו נקבר ביום ג' כ"ח בו, תנצב"ה לזכר עולם יהיה צדיק. —

*ש*מש היית לנו, מגן בצדקך,
*מ*פעליך, מדותיך, תם לבבך, 
*ש*כגדלך ענותך, הצנע לכתך,
*ו*קדשת שם שמים ושם ישראל עמך,
*נ*תתן ליראים נס, להורות דרכך,
*ב*שברי הלחות אחזת בזרועך, 
*נפתולי* אלק' *נפתלי*, ספרך יריב בזדים, 
*ר*אשית חכמתך יראת ה', דעת קדושים, 
*פני "ישורון"* מלאת גרש ירחים, 
*א*ל מלכים דברת, הצלת נדכאים, 
*ל*עזרתם חשה, עצמה הרבית לאין אונים, 
*ה*גדלת מעשיך, ליהודים היתה אורה, 
*י*פיפית בתהלים, נעלית באמר-סלה, 
*ר*וח ה' דובר בך, הוצק חן בשפתיך, 
*ש*מך לעולם, אב לבנים יודיע, 
*פ*עלך נרצה, בכבוד קרנך תרום, 
*פ*ני כסא הכבוד להלל יה ולאמר שירה,
*ז*רח בחשך אור לישרים אורך, 
*כ*למו קרבן לה', ריח ניחוח לבוראך, 
*ר*ק עם ה' ועמו, למו הקדשת כחך,
*צ*עיר ימים שלחת *אגרות צפון* ראשית אונך, 
*ד*רך עץ החיים, סלות בתעצומות רוחך, 
*י*רדת מ*חורב* והיו לאחדים בידך, 
*ק*טני אמנה חזקת, ותחי רוח חרדים, 
*ו*רבים זכית, עת קראת: אליכם אישים! 
*ק*ולך שמעו בגן ויחבאו מדיחים, 
*ד*מעותיהם מחית וחלצתם מרשעים, 
*ו*תהי לדל תקוה ואב לאביונים, 
*ש*ארית ישראל ישמח ב*באורך על התורה*,
*ל*כל אות קשרת כתרים, חוסן יקר וסגולה, 
*ב*רכות עובד ה' בתפלה תבוא עליך, 
*ר*בבות ישראל, הדר כבודך יביע, 
*כ*לית מלאכתך בתבל, עלית למרום, 
*ה*תקבצו מלאכים לקבל נשמתך הטהורה. —

יהודה (יוליוס) הירש מפפד"ט


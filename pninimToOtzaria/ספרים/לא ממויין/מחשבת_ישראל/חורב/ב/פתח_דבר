*פתח דבר*
מאד ינעם לי, כי הצליח ה׳ חפצי בידי, לתת להקוראים בהעתקתי העברית, מבלי אחור והפסק מרובה, גם את הספר השני והאחרון מהחבור הגדול והדגול "חורב", אשר בו
יראה המחבר, הגאון החכם הנעלה ר׳ *שמשון* ב"ר *רפאל הירש* זצ"ל, את גדל כחו וחילו לישראל ואורייתא ועוצם חכמתו הרמה ותבונתו העמוקה בכל מקצעות התורה והמצוה, ומפליא לעשות במיטב הגיון, לפלס ולהאיר נתיב בקשט ודת, למען דעת כל איש ישראל את הדרך, אשר ילך בה, ואת המעשה, אשר יעשה וחי ברוח היהדות הנאמנה.

הספר השני, הכי־נכבד הזה, יכלכל את שאר ארבעת המערכות: "משפטים" "חוקים" "מצות" "עבודה", עד תום כל הספר "חורב", ועולה הוא במעלתו על הספר הראשון, בן באיכות הרעיונות הנשגבים, האצורים ביחוד בהרבה הרבה פרקים בדברי תורה ומסורה, הנראים כסתומים וחתומים, ואשר המחבר בהסבר נעלה הנהו מגלה עמוקות באר ־ היטב בתעלומות חכמה, ובן בכמות הענינים הרבים והגדולים הבאים בו, אשר בבל אחד ואחד מהם יראה הקורא אור גדול באור תורה ונר מצוה. 

הספר הראשון בהעתקתי לשפ"ע, שבו גדפסו שתי המערכות הראשונות, "עדות ותורות" יחד עם מאמרי "למען דעת" (ראשי פרקים מהגיוני בדברים העומדים ברום הדת והיהדות) גם תודה קצרה של הרה"ג המחבר זצ"ל, יצא לאור בשנה ~ה~{ש}עברה שנת תרנ"ג, ועד מהרה מצא לו מהלכים בקרב עדת הקוראים, ומקובל ומרוצה הנהו אצל כל המפלגות בעמנו.

אות לטובה, כי בעיני דעת־הקהל נרצה פעלי, להעתיק לשפת קדשנו את ספרי הגאון הירש, ראיתי עוד בהוציאי לאור בשנות תר"ן תרנ"א בשתי תוצאות את הספר "אגרות צפון" (הי"ט מכתבים ע"ד היהדות) והספר ההוא זכה לשם{,} ובאהבה וברצון קבלוהו בתור ספר טוב ומועיל לחזוק הדת והיהדות.

והנה בלב סמוך ובטוח נגשתי אח"כ אל ההעתקה וההדפסה של הספר "חורב", בידעי מראש עפ"י חות־דעת הקהל על טיב הספר "אגרות צפון", שהוא רק כעין "הקדמה" "ומבוא" אל הספר הגדול "חורב", כי בטח עבודתי החדשה, הגדולה והרחבה, תפיק רצון ביתר שאת, בעוד הספר "חורב", אוצר הספרות הדתית, אשר גם בכמותו גדול הוא שבעתים מהספר א"צ, מקיף הנהו את כל הענינים הנוגעים לחיי איש ישראל מטעם הדת, התורה והמסורה, ויורה דעה על כל דבר "חוק ומשפט" ויפיץ אור רב ויבאר לאשורו, באר־היטב, את כל חובות היהודי הבלתי תלואים בארץ ירושתו, והכל ברעיון כביר ונאור ובחכמה רבה אמונתו, ובשטה רמה ומאד נעלה, אשר עוד לא באה כמוה בספרות העברית, וכי בלי תפונה הספר הזה יפלס לו נתיב בקהל הקוראים, להביא את התועלת הדרושה, לבצר את חומת הדת והיהדות ולרומם את קרן חכמת ישראל.

אף לא שגיתי ברואה, כי אחרי הוציאי לאור את "הספר הראשון" מהחורב, אשר יכיל בקרבו רק את השתים הראשונות משש מערכות "החורב" ומאמרי "למען דעת", כמעט את אשר לא פללתי ראיתי, כי מלבד אשר הקוראים הרבים קבלו את הספר באהבה ובעין יפה, אף קדמו את פני במכתבי תהלה, תודה וברכה, ויפצירו בי. להחיש את מעשי, להוציא לאור את שאר המערכות, למען יוכלו, להביא ברכה אל ביתם את כל החבור "חורב", להיות תמים יחד בשני ספרים, הנה גם גאוני הדור (גם מלבד ידידי הגאון הגדול רשכבה"ג ר׳ יצחק אלחנן שליט"א הגאב"ד מעירנו, אשר נתן לי הסכמתו ראשונה ונדפסה בראש הספר הראשון) וכמה מחכמי זמננו וסופרי ישראל, במשך זמן קצר אחרי ההדפסה, הראו אהבה וחבה רבה אל הספר הזה ובמכתביהם אלי בדברים היוצאים מן הלב הללו את הספר בהעתקתי העברית ומאמרי ל"ד, ויחזקו את ידי ויזרזו אותי, למהר את הדפסת החלק השני, ופה אחד חוו דעתם, כי אמנם הספר הזה מאד נעלה הוא, והנהו גם דבר בעתו מה טוב.

והנה בעד אלה, שלא קראו עדנה את הספר הראשון מהחורב עברית ומאמרי, לבל ינהגו גם עם הספר "חורב" מנהג ישראל בימינו אלה, אשר לדאבון לבבנו, מפני הטרדה, ישנם רבים המקבלים ברצון ספר חדש, הדורש קריאה בשים לב, אשר יכונו בזה ביחוד, רק לגמול חסד עם המחבר בעד עמלו, אבל עם הספר יעשו לרוב חסד של אמת לקברו בארון הספרים, מבלי העלותו עוד על שלחן הכתיבה והקריאה.... וגם בעד אלה, שקראו אותו, אבל חפצים המה לדעת, מה משפט רבני זמננו וחכמיו על הספר החדש הזה בספרות העברית עפ"י החלק הראשון ומהלך רעיוניו, למען ידעו הקוראים, כי אמנם כדאי והגון גם הספר השני, להיות נלוה אל הראשון, ולהיות טובים השנים בחוברת, לכלול את שלימות ספר "החורב" השלם, ולמען יוכחו לדעת, כי אמנם הספר "חורב" בשני ספריו ראוי לזכות "אזרח" בכל אחד מבתי ישראל, להיות ספר למקרא ולמוד בעד העם וגם את בניהם יל מדון על פיהם, להבינם כל קשט ודת, תורה ומצוה, עד אשר יוכלו אח"כ בנפש חפצה וביתר שאת ללמוד כל דבר מהמקורים בעצמם ש"ס ופוסקי ם, אחרי אשר ע"פ הלקח טוב של הס׳ "חורב", אור נגה עליהם במשכיות לבב, לחבב וללבב כל קדשי ישראל באהבה רבה ואהבת עולם, אחשוב לא למות ר, להציג בזה איזה "תוצאות" קצרות ממכתבים רבים מרבני הקהלות ובתוכם גם דביי החסידים ומכמה חכמי דורנו, שקבלתי במשך הזמן הקצר מעת נדפס הספר הראשון מה"חורב" עד עתה, וביחוד בירחים הראשונים אחרי ההדפסה,יען זה ערך חצי שנה, אשר כמעט חדלתי מבוא בח{ל}יפות-אגרות ובמשלוח ספרים אל עוד הרבה מידידי גאוני הדור, חכמיו וסופריו, מפני העבודה התכופה, אשר העמסתי עלי בהשלמת ההעתקה של הספר השני הזה, ולתקנו ולהכינו לדפוס, וחסתי לבלות אף רגע מהעת המעטה המופנה שלי לעתים בלילות, שהקדשתי לעבודת הקדש הזאת (כי איש כמוני אינני חי על עט הספרות וכל היום ואשמורה בלילה אני טרוד ועסוק בעבודתי התמידית, לפרנס את ב׳ב), ואת התוצאות הקצרות האלה (רק איזה שורות או לפעמים איזה מלים מב"א) אני נותן בזה לזכרון לפני ולפני הקוראים בתור הד קולות בהדר ע"ד טיב הספר ומאמרי, אשר נדבה רוח גדולי דורנו וחכמיו לכבדני בדבריהם ולרצות פעלי, - דברים היוצאים מקרב ~ו~לב טהור, בלי שום בקשה מצדי, לתת לי איזה הסכמה על הספר ובאמרים פשוטים, לא כחל ולא סרק (אונגעקינסטעלט) (בעוד מובן מאליו, כי בעת כתבם, לא עלה על לבבם, כי איזה דבר מדבריהם, יוכל היות, כי יבוא בדפוס), והמה הביעו רק את הרושם הנאמן, אשר פעל על רוחם ולבם הספר הראשון ומאמרי, וכי עפ"י הספר הראשון יבינו גם את הטוב האצור בשאר מערכות הספר, ובכלל, בהכירם לדעת את התועלת הרבה, אשר יוכל ספר כזה, להביא לבני עמנו בימינו אלה. אף גם זאת, כי רובם ככלם מכותבי המכתבים שלחו לי בעד הספר את המחיר במלואו, ואחדים גם יתר מהמחיר הקצוב, אשר אין כל אופן לחשוב חלילה, פן התמלטו מעטם איזה מלים מטעם הנמוס ונשיאת פגים (בגלל התשורה) במדה נפרזה, לאות תודה וחבה יתירה, רק בשפה לנאמנים ובחפץ טהור הואילו בדבריהם היקרים, לחזק את ידי ורוחי, להוסיף אומץ וחיל, להיטיב ולהועיל לבני עמי בכחי וכשרונותי המעטים, גם לתת לי ערובתם, כי הספר הזה ימצא חן ושכל טוב בעיני כל קורא והוגה בו ולבו יהיה נמשך אחריו, לקנות חכמה ודעת בקשט ודת, למרבה התועלת, והיה זה שכרי.

בגוגע אל התוארים וסדר התוצאות מהמכתבים, אני מקדים להגיד מראש, כי אלה הרבנים כותבי המכתבים הלא המה גאוני דורנו ידועים ומפורסמים, גם כמה מהם מתארים תמיד בספרים ובמכתבים בתואר "הגאון הגדול", וכמו כן החכמים והסופרים נודעים לשם ולתהלה, בכ"ז אנכי, עם בקשת סליחה, מצאתי לנכון, למען הקצור, לזכור את שמות הרבנים רק בתואר "הרה"ג" ואת שמות החכמים בתואר "הרה"ח", כי כלום לתוארים גדולים שלי הם צריכים? הן נודעים ומפורסמים המה גם בלעדי אזכרת תואריהם הנכונים ברשימתי זאת, - גם את סדר התוצאות של המכתבים אציג רק בסדר היום והחדש שבו נכתב המכתב (דאטום), להמלט גם מחשש תרעומות דין קדימה מפני הכבוד, והנני נותן את משפט הקדימה להמכתב הכתוב קודם בזמן, על המכתב שזמנו מאוחר בכתיבתו.

ואלה הנה התוצאות הקצרות מהמכתבים האלה :

הרה"ג ר׳ צדוק הכהן, רב הכולל בפאריז במכתבו (הכתוב צרפתית)
מיום 14 פעברואר 1893 (כ"ז שבט תרנ"ג) מודיע לי, 
כי קבל באהבה ורצון את הספר "חורב" ומאמרי "למען דעת", ולאות תודה, בתור תמורה, שולח הוא לי חמשים פראנק,- ע"ד בקשתי במכתבי אליו, כי יאבה להשתדל לטובת ספרי אצל הח׳ "כל ישראל חברים" (אללי אנס איזראעליט) בפאריז, לקנות אצלי סכום מסוים עקזעמפלארען מהספר "חורב" בעד בתי הספר בארץ הקדם, אשר לה, להיות ספר הלמוד שמה, כותב לי הרה"ג במכתבו זה, כי בנפש חפצה מוכן הנהו, למלאות בקשתי, ובאחת האספות הראשונות של ועד החברה יציע את ההצעה הזאת ויהיה מליץ טוב בעדה, גם יתן לי עצתו, כי גם אני מצדי אשלח ג"כ אל הח׳ מכתב בקשה אדות זה. (מובן מאליו, כי שמעתי לעצת הרה"ג, אבל קבלתי תשובה מועד החברה כי"ח, כי נבצרה מהח׳ לעשות שאלתי, יען כי בחירת ספרי הלמוד מסורה היא ממנה אל רבני כל אחת מהקהלות, ששם יסדו בתי הספר, ולהרבנים המשפט לבחור ועלי לפנות אליהם, אולם אנכי גמרתי אמר, לבלי נסות דבר אדות זה אליהם, ובכלל אל מנהלי בתי הספר, עד אשר יצא לאור גם הספר השני "מהחורב", ותקותי, אחרי אשר יהיה הספר "חורב" שלם בכל מערכותיו, אזי מנהלי בתי הספר בכל אתר ברוב רצון יקבלוהו לספר למוד הדת, בעוד יכלכל גם את כל עיקרי הדינים הנהוגים לרוב בחיים).

ממכתב הרה׳ג ר׳ עזריאל הילדעסהיימער מבערלין
מיום ד׳ אדר תרנ"ג: 
קבלתי הספר "חורב" עם פתיחת דבריו ברוב תודה ובל"נ אכתוב מאמר על הספר במכ"ע "יידישע פרעססע" ואסיים באמירת חיים ברכה ושלום כו'.

ממכתב הרה"ג ר' יצחק דאגציג, מטיף לעדת ישרון בס"ט פעטערבורג
מיום ה׳ אדר תרנ"ג: 
הספר "חורב" הגיעני כו' תשו"ח לכ"ת על מעבדו בכלל לטובת הצמאים לשתות מבאר מים חיים, אשר כרה וחפר הגאון הצדיק הירש זצ"ל וגלל האבן מעל פי הבאר בהעתקתו הנאמנה בלשון צחה ונעימה, זכה וזכה את הרבים, זכות הרבים תלוי בו כו' מאד התענגתי בהקדמתו הקונטר~ו~ס רב הכמות והאיכות בשם "למען דעת", בו הרחיב והעמיק ברעיונות נעלות ונשגבות, כבוד אומר כלו בחזוק הדת והיהדות כו׳ ת"ל כי לא אלמן ישראל מחכמים אמתיים ומשכילים, דורשי אלהים כו' אשרי העם שלו ככה כו'.

ממכתב הרה"ג ר׳ הלל דוד טריוואש רב בווילקי
מיום ט"ו אדר תרנ"ג:
את ספרו "חורב" קבלתי נכון, ויהי כי עברתי בין בתרי אמריו וביחוד מאמרו "למען דעת" אורו עיני אור גדול, מה רב טוב עשה כת"ר לישראל לפקוח עינים כו׳, לדעת כי תורתנו צרופה וכל פקודיה יתאימו גם עם השכל הבריא ויסודי חכמה. תורתנו היא נשמת העולם והאמונה מעטה לבושו כו׳ ומה טוב ומה נעים, כי החמדה הגנוזה, אשר היתה לוטה בשמלה אשכנזית, נגלה נגלתה עתה לעין רואים ותאיר כל מושבות ישראל ע״י כת״ר, רב פעלים במועצות ודעת, אומן ומומחא לזה, בן בהעתקתו הנפלאה, בן בעטרה שעטר לה במאמריו הנשגבים מפענחי נעלמים ופוקחי עורים בשכל חד, עמוק וישר, אשר כמעט לא בא כבושם הזה בימינו עד כה בכרם בית ישראל, לוא יואל ה׳ ויהי ״החורב״ ספר לעם אשר בו יהגה, כי אז תרום קרן התורה והאמונה וכל פקודי ה׳ וכבוד ישראל גם יחד- לוא יבינו ישכילו מטיפי עמנו, להעמיק חקר ולתת הגיוניו לפני העם להשכיל לבותם כו׳, כי אז שבו אלינו כל האברים המדולדלים ועומדים להנתק והיינו לבשר אחד וישראל גוי אחד בארץ, ירום ונשא וגבוה מאד כו'.

ממכתב הרה״ג ר׳ אליעזר ראבינאוויץ רב בסמאלאוויץ 
מיום י״ז אדר תרנ״ג:
הספר "חורב", שחוברה לו יחד גם מאמר נכבד מעשה ידיו להתפאר המלא דברי חכמה ואמרי בינה כו' ובלב רגש ושום שכל התענגתי על יקרת דברים במאמרו "למען דעת", אשר רוח יהדות עזה נושבת בו, כבוד אומר כלו, וטובים השנים: להיות מעתיק דברים מועילים גם לחבר דברים טובים ונעלים כו'.

ממכתב הרה״ג ר׳ יחזקאל ליבשיץ רב בבויסק
מיום ה״י אדר תרנ״ג:
...בכלל נדמתה לי מחברתו כאותה חיה שיש ברקיע שאות ״אמונה״ על מצחה ועליה ישמחו כל ישרי לב, האות הזה נס הוא להתנוסס גם על הר "חורב״ של הגאון רש"ר זצ״ל, גם על מאמרו של ידידי כו', ממילא מובן שבתור מעתיק הגדיל ידידי לעשות כידו הטובה והרחבה, סגנונו קל וחד, השפה כלה יפה ובאמונתו אל הטעקסט, עוד כמעט הפריז על מדת החובה. - לא כן במאמרו ״למען דעת", שם ראיתי את ידידי באמת כעושה חדשות ובעל מלחמות נם יחד, שם הרים אל על את נס האמונה והרגש - הכה בכפתור וינועו אמות הספים בבנין המחקר הישן נושן, אשר בונים כענקים עמלו בו והציבו דלתיו מאז ועד הנה כו'. (בהמשך מכתבו כותב לי ידידי הרה״ג הגיון נעלה מחדושי תורתו בתור סעד וסמך לאיזה מהגיוני מאמרי, אשר לא זה המקום להעתיק ובעת מצוא אזכירהו אי״ה לטוב).

מכתב הרה״ג ר׳ זאב ~בר׳~{ב"ר} יוחנן טווערסקי רב דחסידים בראטמיסטראווקע פלך קיעוו 
מיום ג׳ ויקרא (כ״ו אדר) שנת ״כה תברכו״ (תרנ״ג)
ולתת מושג נאמן בעד אלה הקוראים, הבלתי מכירים את רביי החסידים, עד כמה מבינים המה להוקיר ולכבד כל מפעל טוב, אמרתי להציג את המכתב הזה ככתבו וכלשונו מהחל ועד כלה:
שלום וישע מפועל ישועות לכבוד הרב המופלא ומופלג בתו״י, צנא דמלא ספרא. כליל המדעים, תו״י היא אוצרו כש״ת מו״ה משה זלמן אהרנזאהן נ״י, אחדש״ה כמשפט, הנני להודיעהו, כי ספרו היקר ,חורב" אשר בו נכלל מאמרו "למען דעת״ הגיע לידי, ומלו״נ הנני מגיש לו תודה ותש״ח בעד פעולתו הטובה והרצויה בעיני ה׳ ואדם, אשר הוא מפיץ בין כל מפלגות הלאום הישראלי, ספרים יקרי ערך כאלה המחזקים יסודי הדת והיהדות, ספרים כאלו יקרים בכל עת ועידן ובפרט לעת כזאת, אמרתי לפעלא טבא, יהי נועם ה׳ עליו ומעשה ידיו יכונן סלה כאחיו ,אגרות צפון״ כן גם ,החורב״ ירצה פעלו לחזוק הדת והיהדות, ויעזרהו ה׳, להוציא לאור כל ספריו המלאים דעת ובינת קדושים על כל גדותיהם, יפיץ כבודו מעיני חכמתו החוצה כיד ה' הטובה עליו, ושולח אני לכ׳ מחיר הספר א׳ רו״כ וחצי. יודע אני, כי מהראוי לתמכהו בתמיכה יותר הגונה, לחזק את ידיו אבל הזמן גרמא, שהלחץ זה הדחק ישתרר בחזקת היד והשעה דחיקא לי מאד, והנני דו"ש וחפץ באשרו ומברכהו בברכה המשולשת, כנפשו וכרצון דו"ש המזכירו לטובה ולברכה מקלו״נ. דברי המדבר לכבוד התוה״ק והרמת קרן האמונה והדת בדברי טעם ודעת זאב בהרב יוחנן שליט״א (מקום החותם).

ממכתב הרה״ג ר׳ ירוחם יהודא ליב פערלמאן ראב"ד במינסק
מיום כ״ט אדר תרנ״ג :
הגיעני הספר ,חורב" להועיל להדור החדש לחזוק הדת והאמונה. יתן ה׳ שדבריו יעשו פרי, לזכות את הרבים, כמו שהועילו דברי המחבר עצמם כו' ויקבל ברכתי החוה״ש ונזכה לראות בהרמת קרן ישראל וקרן תורתו ובחזוק הדת והאמונה כו'.

ממכתב הרה״ג ר' אליקום שפירא ראב״ד בהוראדנא
מיום ער״ח ניסן תרנ״ג :
נתכבדתי בקבלת ספרו היקר מאד, אשר במעט זמן, אשר אצלתי לי מטרדתי שמתי עיני עליו וטעמתי צוף אמרותיו, נהניתי מאד ואמינא לפעלא טבא יישר חילא דמר, כי יפה דבר ובשעה רצוי׳, כי בדור הזה, אשר רבים הלכו חשכים יפתחו עיניהם ויראו את הדרך הישרה ולא יעקשו נתיבותיהם, ולמזכרת אהבה הנני שולח מנחה קטנה כו' ידעתי כי לא זאת המחיר, כי אמרות טהורות לא יסולה פז ערכם, אמנם יקרה בעיני העתקתו הראשונה (א״צ) ושניה, לזכר עולם יהיה צדיק נשגב הגאון דר׳ הירש זצ״ל וכמאמר החכם: טוב מעתיק דברים מועילים כו׳ וגם הוסיף דעת ב"למען דעת״, יוסף ה׳ עליו ברכה, ויוסיף אומץ ללמד דעת ויחיה חיי "עושר ואושר" כו'.

ממכתב הרה״ג ר' אליעזר גארדאן רב בטעלז
מיום י״ג ניסן תרנ״ג:
הספר הנחמד והנעלה העומד ברום עולם היהדות "החורב" אשר כבדני לשלוח אלי הגיעני והנני נותן לכ׳ תודה וברכה, על אשר שלח ברכה כזאת אל ביתי, ויתן ה׳ שיתרבו ספרים נעלים כאלה בספרות הישראלית וישלם לו ה' משכורתו כפולה בעד מפעליו לטובת דתנו ועמנו, ויהי ה׳ עמו להעתיק עוד ספרים כאלה ויצליחהו ה׳ באושר רוחני וגופני כו'.

ממכתב הרה״ג ר' מרדכי פריינקיל רב בסאראקא
מיום י״א אייר תרנ״ג:
נתכבדתי בקבלת ספר "חורב", אשר כוננו ידיו בהעתקה לשפת קדשנו ומה נכבד הוא הספר הנ״ל והיטיב בזה בתועלתו ונחיצותו להחזקת היהדות ותועלת רבה בעז"ה תהי׳ ממנו לבני ישראל המתחנכים בדרך אשר עודם הולכים בעקבות אבותיהם וצדקתו בזה תעמוד לעד וכידוע דרש חז׳ל בזה כו׳.

ממכתב הרה״ג ר׳ יהושע העשיל ראבינאוויץ רב במאנאשטרישטיצע
מיום כ״א אייר תרנ״ג:
הספר "חורב" ומאמרו "למען דעת" קבלתי במועדו עוד קודם חג המצות כו' יען טרידנא טובא כו׳ עתה הנני משיבו ומברכו, כי ירצה ה׳ פעלו ויזכהו לזכות את הרבים בהעתקת יתר ספרי הרה"ג הצדיק רש״ר הירש זצ״ל, כי מאד מאד נעימים מדברותיו, וכל איש נבון, אשר יראת ה' בלבו יכיר מספריו גודל צדקת האיש הדגול מרבבה הזה, גם מאמרו "למען דעת" מצא חן בעיני, קולע למטרה ישרה ודעת שפתיו ברור מללו, ישולם פעלו ומשכורתו כפולה מהמשלם גמול טוב לעושי רצונו כו'.

ממכתב הרה״ג ר' שלום דובער שניאורסאן רב (דחסידים) בליובאוויץ מיום כ"ה אייר תרנ״ג:
את הספר "חורב" ומאמרו "למען דעת" אשר כבדני כבודו בו קבלתי ברוב רצון והנני שולח תמורתו חמשה רו״כ ומפני עוצם טרדותי נמשך עד כה ואתו הסליחה, והנני מוקירו ומכבדו כערכו הרם (בערך סגנון כזה עם משלוח התמורה בעין יפה קבלתי מכתבים מהרה״ג שניאורסאן מקאפוסט , מלאדי ועוד). 

ממכתב הרה׳ג ר' בנציון שטערנפעלד רב בביעלסק
מיום ט׳ סיון תרנ״ג:
קבלתי את הספר "חורב" העתקת מעלתו לשפת קדשנו כו׳ והנה עצם הספר אי"צ להסכמה, כי כבר מפורסם בכל תפוצות ישראל כל הגדולות והנפלאות, אשר פעל הגאון הצדיק המחבר זצ"ל, שהקים מעפר את קרן הדת והיהדות באשכנז ודבריו הקדושים בוערים כלפידים יוצאים 	מלב טהור ונכנסים אל הלב, רק אחת אספרה כו' (הרה"נ במכתבו יספר לי את ששמע מהה"ג המנוח ר' שמריהו צוקערמאן ז"ל מנפלאות פעולות הגאון הירש בפ״פ, אבל לא זה המקום להציג הדברים הכתובים שמה בארוכה), לכן רב טוב עשה מעלתו לבנ״י בהעתקתו את הס׳ הק׳ לשפת קדשנו וגם נהניתי ממאמרו המחוכם "למען דעת", לחזוק הדת והאמונה, תפוחי זהב במשכיות כסף, דברים מצורפים בכור השכל והאמונה, ויהי נועם ה׳ עליו ויזכה להוציא לאור גם את יתר החלקים ולהפיצם בישראל כו'.

ממכתב הרה״ג ר׳ אליהו קארדאנפקי רב בווינניצי
מיום כ״א סיון תרנ״ג:
הספר הנעלה "חורב" קבלתי במועדו והנני גם אני אחד מן המברכים ומשבחים את כת״ר, כי הביא ברכה לשפת עבר וספרותה בהחבור היקר הזה, ילך נא אדוני בכחו זה לאלוה, לגמור את יתר חלקי הספר "חורב" ונודהו, כי הגדיל לעשות כו' וה׳ ישפות לו עתרת שלום וברכה ויופיע על עצתו לגמור את מעשיו לזכות את הרבים, להאיר עיניהם בתורת ה׳ משיבת נפש כו׳.

ממכתב הרה״ג ר'מלכיאל צבי הלוי טענענבוים רב בלאמזע
מיום כ״ב סיון תרנ״ג:
ספרו היקר "חורב" אשר העתיק ללשוננו הקדושה הגיעני לנכון ושמחתי בו ובמאמרו "למען דעת", אשר עטר בו כבודו את ראש החבור ושם לראשו עטרת פז ויקרת ערך, והנני בתודה רבה לכבודו, על אשר העשיר את ספרות לה״ק בחבור יקר כזה, אשר תועלתו בעתים הללו רבה למאד ורב ערכו מאד, ומאד ישרה בעיני אופן העתקתו, כי לא נכר בו, אשר הורק מכלי אל כלי, וכן מאמרו הנכבד מלא רעיונות נשגבים לחזוק הדת והאמונה כו׳ וה' יעזור לו להוסיף אומץ להוציא
לאור יתר חלקי החבור היקר הזה כו'.

ממכתב הרה״ג ר׳ אברהם יצחק משכיל לאיתן רב בחאסלאוויץ
מיום כ״ב תמוז תרנ״ג:
הספר "חורב" קבלתי כבר ויסלח נא לי כגודל חסדו את אשר אחרתי להשיבו דבר כו׳ ויקבל נא בזה תודתי וברכתי על פעלו הטוב לזרוע אור צדיקים לישרי לב, להרבות דעת ותושיה בישראל, ה׳ הרוצה כל מפעל טוב פועל ידיו ירצה ויברך חילו להפיץ מעינותיו חוצה כו'.

ממכתב הרה״ג ר׳ משה עליאש רב בסמילא
מיום ער״ח מנחם אב תרנ״ג:
נתכבדתי בהספר "חורב" ובמאמרו ,למען דעת" הנלוה אליו ובשומי עיוני בין בתרי מאמריו, ראיתי כי חזון יקר הוא בימינו אלה כו' וקוי ה יחליפו עז ותעצומות, לחזק ולאמץ יסודי הדת והאמונה, אשר עמם מקור חיים ובאורם נראה אור, כן יגמור ה׳ בעדו לטובה לגמור העתקתו גם על יתר החלקים ויפוצו מעינותיו חוצה כו'.

ממכתב הרה״ג ר׳ הענדיל פרידלאנד רב בלאפיץ
מיום ד' מנ״א תרנ"ג:
... אשר נגלה כבודו אלי בס׳ "חורב" כו' והנה ראיתי, כי כבוד הופיע מהר "חורב" במאמרו היקר "למען דעת", הגיוני לבבו הטהור, טעמתי בו אך מעט ותאורנה עיני, בראותי איך בחכמה נפלאה ובתבונה רבה הכריח את עיקרי הדת והתורה לפי הסכם רוב חכמי ישראל השלמים עם ה' ותורתו. נפלאתי מאד לראות גבר חכם בעז מחומש בידיעות ושפות רבות וחרב פיפיות בידו, לקנא קנאת האמונה הטהורה והתורה ובלשון צחה ובשפה ברורה כו' והכל בקוצר ובדברים ברורים-עמדתי משתומם, איך יכול כת״ר ענינים רבים, נעלים ונשגבים, לתת בפרקים אחדים, ובמקום גדולת חכמתו, שם מצאתי ענותו הרבה, אשר הציב את המאמר הנעלה בפתח השער כעין הקדמה, בעוד היה ראוי להיות חבור מהולל בפני עצמו כו'.

ממכתב הרה״ג ר׳ לוי יצחק שניאורסאן (דחסידים) מניעזין 
מיום ז׳ מנ״א תרנ״ג:
נתכבדתי ביקרתו עם שלוח ספר העתקתו "חורב" עם תוספת מרובה כל ספרו "למען דעת", אשר עניניו מאד נעלים ומה אהללנו אחרי כי שמו נודע בשערים והנני בגודל תה״ח לרומכת"ר על מפעלו כו'.

ממכתב הרה״ג ר׳ חיים בערלין רב בקאברין
מיום כ״ג תשרי תרנ״ג:
את ימין עז פעולתו לתפארת ישראל קבלתי באהבה ובשומי עין על הדר המלאכה, ברכתיו בשם ה׳, אשרי שלו ככה, והנני מתכבד להסגיר בזה מחיר הספר אחד שקל כסף ואבטח כי גם מספר "אחד" יעורר ״אהבה״ כמספרו, המקום יהא בעזרו, ועל דרכיו יגיה אורו, ויברכוהו טובים ובתוכם גם אני ידידו, המכבדו, מוקיר פעלו, לטוב לו, כל ימי חבלו, העמוס בטרדה ועבודה ומצפה לישועה ונחמה כו'.

ממכתב הרה"ג ר׳ מאיר נח לעווין רב במאסקוי
מיום י״ג כסלו תרנ״ד:
הנני בתודה על ספרו הנעים כו׳ דרך העברה העפתי עיני בו וראיתיו הולך נכחות כו' בהגיון רוחו ונאומו בקדש, רצוף בזה התמורה יסלח נא כי נתאחר השלוח מפני הטרדה כו'.

ממכתב הרה"ג ר' ישראל מאיר הכהן מראדין (בעהמ״ח ס׳ "חפץ חיים" ועוד)
מיום ב׳ פ׳ ויגש (ב' טבת תרנ״ד).
... הזוכה ומזכה את הרבים בהעתקתו את הס׳ "חורב" ומאמרו, ומאד נהניתי מהספר הנחמד ומאמריו הנחמדים, ולדעתי יועיל הספר הרבה לזכות לבני ישראל עמנו, יתן לו ה׳ ברכה במעשיו ורוב הצלחה בכל עניניו כו׳.

ממכתב הרה"ג ר׳ דובער עליאש רב בקאמעניץ פאדאלסק
מיום ב' ער״ח אד״א תרנ״ד:
... הס' "חורב" העתקתו העברית ומאמרו "למען דעת" הנלוה אליו, והנני נותן לו את בריתי שלום וברכה על פעולתו אמונה בעבודת הקדש ואף כי עד כה לא עלתה לי עדנה רק לעין מעט בספרו זה, אמנם בעברי בו בזמן קט פה ראיתי שושנה ושם חזיתי חבצלת כו' אשר חילו לאוריתא לחזק מוסדי הדת ובפרט לעת כזאת כו׳ ויהי נועם ה׳ עליו ומעשי ידיו ירצה כו׳.

עד כאן התוצאות ממכתבי רבני הקהלות ומלבד אלה קבלתי כמה וכמה מכתבים ממ״ץ ומ״מ מערים שונות בשבח הספר ומאמרי, אבל לבל יארכו הדברים למאד לא העתקתים בזה, אף כי גם דבריהם הטהורים יקרו לי למאד ואסיר תודה אנכי גם על דבריהם הנחמדים. 

עתה אביא את התוצאות ממכתבים אחדים של חכמי דורנו וסופריו: 
ממכתב הרה"ח מר י"ל דאווידאוויטץ (בן־דוד) מווילנא
מיום ד׳ אדר תרנ״ג:
... והנני משיב לך את תודתי, גם את מאמרך רב הערך "למען דעת" קראתי בעיון רב כו׳. בקצרה אומר לך, כי במנחתך זאת אשר הבאת על מזבח ספרותנו עשית לך שם עולם בעמנו כו׳ ואם יבוא לידי לדבר על אדות עבודתך בהמליץ או בהצפירה אבאר שם ברחבה, עד היכן נחוץ לנו כעת לחזק את עמודי דת ישראל הרופפת בלב בני הדור החדש כו׳.

ממכתב הרה״ח ד"ר מר אברהם אליהו הרכבי מס״ט פעטערבורג מיום כ״ז אדר תרנ״ג:
קבלתי את הספר היקר "חורב" עם מאמרך הנכבד "למען דעת" הנספח אליו ואמהר להגיד לך: יישר חילך! ומי יתן ויתעוררו רבנים. ומטיפים להטיף לקח לבני עמנו במדינתנו עפ״י הספר הזה ועפ״י השטה המבוארת בו ואז ישוטטו רבים ותרבה אהבת התורה ויראת ה׳ הצרופה בין בני עמנו בארצנו, ולך תהיה צדקה, שתהי מן הבונים ולא מן המהרסים, ורב שלום בוניך! מכבדך ומוקיר פעולותיך היקרות כו'.	
על תודה אקריב רחשי לבבי אל ידידי הרה״ח הדר. מר א"א הרכבי נ״י הנ״ל כן על דבריו היקרים וכן על השתדלותו ומליצתו בעד הספר "חורב" אצל אלופי הועד של החברה ״מפיצי השכלה בישראל״ בס״ט פעטערבורג, לקנות אצלי מהספר הזה סכום עקזעמפלארען למטרת החברה, גם דבריו עשו פרי, כי ראשי ועד החברה הג״ל במכתבם אלי מיום 1 טען מאי 1893 - 121 № כבדוני בבקשתם, לשלוח להם בעד הח׳ "מפיצי השכלה" סכום עקזעמפלארען "חורב" על סך שלשים רו״כ — ובזה אביע תודה וברכה לאלופי החברה הנכבדה, כן על דבר התמיכה, לקנות מספרי זאת הפעם השנית (כי גם מספרי "אגרות צפון" בהעתקתי העברית קנתה החברה אז שלשים עקזעמפלארען במחיר שלשים רו״כ) וכן ביחוד, על אשר הואילו לחלק עי"ז כבוד ויקר לספרי אלה ולהראות בזה כי נרצה פעלי בעיניהם, לתת להקוראים העברים ספרים להשכיל לבותם באמונתנו הצרופה ובתורת ה' תמימה, למען יבינוכל דבר הכתוב בה לחיי ישראל מפורש ושום שכל, אמנם פעולת החברה הזאת היא גם לעדה, כי מחשבתה הרצויה, להפיץ השכלה בקרב בני ישראל בארצנו מתאמתת היא עם הישע והחפץ הנאמן, לחזק גם את מוסדות האמונה והדת בקרב בני הדור, ועל אדות זה כבר דבר בארוכה עורך המכ״ע המליץ בש״ע באחד מגליונותיו במאמר ראשי, והציג בתור ראיה מהימנא על זה, כי הח׳ "מפיצי השכלה" קנתה סכום עקזעמפ. מהס׳ "אגרות צפון׳, אשר יסודתו לחזוק הדת והיהדות (אולם מדבר קנית הס׳ "חורב" עוד לא ידע הרה"ח הסופר הנ"ל). על מחשבת החברה היקרה ופעולותיה הרצויות יהודוה רבים ותקבל ברכה מאת כל ישרי לב.

ממכתב הרה״ח מר א"ל לעווינסקי מקאחאווקע
ממוצש״ק פ׳ ויק״פ תרנ״ג:
... הניתי היום בספרך, עברתי על מאמרך וחלק גדול מהס' "חורב" כו' ישרו בעיני דבריך בפתח דבר, המעטהאדע של הרב המחבר, כי תחת אשר רבים מהמבקשים טעמי המצות שגו ברואה "לקרב את התורה והמצוה אל השכל", מה שכמעט אי אפשר, השכיל הוא "לקרב את השכל השכל אל התורה והמצוה" לכן דרכו סלולה ודרך הקדש יקרא לה, והדברים ההם טובים ונכחים כו׳ וביותר טוב ונכון הוא משפטך אשר חרצת (למען דעת פרק ג׳) "כי עצם האצילות באמונת אל יחיד ומיוחד, שהוא דבר שאי אפשר ללמדו לא לחכמים ולא לבני העם, למדה התורה לכלם כאחד, בשלילה ע״י רבוי הלאוין של ע״ז, עד כי אמונת היחוד צרופה וכלולה בטהרתה לכל עדת בני ישראל". ההנחה הזאה היא טובה במאד מאד, ונהניתי מאד לשמוע כזאת, הן גם בחכמת המדידה ישנן הוכחות כאלה הנקראות הוכחות שליליות, יען כי, אי אפשר להוכח בפועל איזה הוכחה ישתמשו בכח השלילה, להראות כי אחרת אי אפשר כו' כו', הנה מוצא אני מחויב לתת לך תודתי בעדו, כי חמודות הוא לי בדעותיו הנעלות, המאמר הזה יכיל בקרבו דעות ורעיונות מה שלא יכילו הרבה והרבה ספרים שלמים כו'.
על השאלות האחדות ששאלני ידידי זה בנוגע לאיזה הגהות במאמרי הנראות כזרות בהשקפה הראשונה, עניתי לו במכתב מיוחד, כי לפי ההגיון והעיון הנאמן אין כל פרכא ועומדות בחזקתן.

ממכתב הרה״ח מר צבי הכהן שערשעווסקי מראסטאוו על הדאן 
מיום יו״ד סיון תרנ״ג :
במועדו קבלתי את הס׳ "חורב" מתבונת כפך, אשר הואלת בטובך׳ לשלחהו אלי ואשר הרבה שמחה נתן בלבי בקראי אמריו כי נעמו, אך מפריעים ממפריעים שונים הפריעוני למגנת לבבי לכתוב אליך עד כה וכלום בימינו צריכים דברים כאלה באור, ואם אמרתי אספרם באזניך כמו, יארכו דברי מאד והיו לי ללא־נחת ולך ללא־ תועלת; אך העבודה כי לא חלף יום שלא טפח לי על פני, להזכירני חובתי אליך, עתה באתי במגלת ספר, לערוך לפניך את תודתי הגדולה והרחבה והעמקה על ספרך זה, אשר עוד הפעם אמר לך, כי דבריו היו לי לששון ולשמחת לבב. זכורני, כי שד״ל באחת מאגרותיו שמח שמחה גדולה, בבוא לידו ספר אחד כ״י (כמדומני תשובת הגאונים), יען כי מצא בו הרבה ,מהיהדות" ואיך לא אשמח בספרך "שכלו יהדות" ומה יקר בואו לעת כזאת, אשר יהדותנו צריכה חזוק ואם רבות התענגתי על דברי המחבר הרה"ג הצדיק ז״ל בשתי מערכותיו (בהעתקתך הנמרצה) כו׳ הנה עוד התענגתי ענג משנה על הגיוניך אתה, בדברים העומדים ברום הדת והיהדות, במאמרך הנכבד מאד "למען דעת" אשר כלו אומר כבוד לאומרו כו׳ ולך ידידי נאוה תהלה על החקר אשר העמקת בהכתוב: הנסתרות לה׳ אלקינו וגו׳ (למען דעת פרק ז׳) ודבריך נמרצים ומושכלים מאד כו'.

ממכתב הרה״ח זקן הספרות מר יעקב שמואל הלוי טראכטמאן מאקערמאן
מיום ח׳ מנ״א תרנ״ג:
אודך כי שלחת לי הספר "חורב", הקדמתך הוא ספר שלם, מלא חכמה ודעת, תרגומך הוא הפלא ופלא כאלו אריגינאל כתבת כו׳ מצאתי בדבריך חדושים, אשר חדשת בדעת ובשכל מליך, ואמינא: יישר כחך לאוריתא כו׳ חמודות אתה לי וחמודים דבריך כו׳.
ובמכתבו מיום י״ב תשרי תרנ"ד :
ממכתבי הקודמים יודע אתה, כי יקר הנך בעיני ולכן קראתי בשמחה רבה דברי מכתבך מן ח׳ דנא, אמת כי אין לי פנאי, אבל למענך ולמען ספרך חוב קדוש עלי, לדבר לעת מצוא בפומבי כו׳ ואנשים כמוך ראוים לשבח ובספר אוהבי יכתבו כו' המאמר "פתח דבר" "באגרות צפון" הוא עמוק קב ונקי ודפח״ח כו'.

ממכתב הרה״ח מר ישראל גאלדבלום המכונה יאפ״ז מפאריז
מיום ה' תשרי תרנ״ד:
קבלתי אדוני ספריך היקרים והנחמדים ויהיו בפי כדבש למתוק והשתוממתי לקראת סגנונך ולשונך היפה ומאמרך הנפלא "למען דעת" ואקוה, כי כל משכילי ארצך וחובבי חכמת ישראל בחו״ל יודוך ע״ז ויהללו את מפעלך הטוב ומלאכתך היפה והנקיה, כי כמעט לא בא עוד כבשם הזה בספרות ישראל בתקופה האחרונה כו'.

על דברי נגידים של הרבנים וחכמי זמננו ועל ענותם תרבני בחות דעתם, כי ימצאו חפץ בפרי עמלי בהעתקתי ומאמרי "למען דעת" ישמח לבי שמחת עובד מאהבה השומע קול קורא אליו לאמר: עבודתך עבודה תמה ופעולתך רצויה! והנני מגיש מקרב ולב לכל אחד מהכותבים ולכלם כאחד, תודה וברכה על אותות אהבתם וחבתם אשר הראו לי אחרי צאת הספר הראשון מהחורב ומאמרי לאור, ודבריהם פעלו עלי באמת פעולתם לטובה, להוסיף אמץ וחיל לעבוד בשקידה את עבודתי בספר השני הזה, להשלים את מלאכתי בנפש חפצה ויודעת מאד, כי בעז"ה תהי לאל ידי, להביא על ידו את התועלת הדרושה, אשר אליה רבים ייחלו. 

והנה בישע ה׳ הספר השני מהחורב בארבעת מערכיתיו נגמר ונשלם ומסודר לדפוס, ותקותי תשעשעני, כי כותבי המכתבים, אשר רשמתי תוצאותיהם ושאר הקוראיםאת הספר הראשון, אשר גם אלה עם משלוח התמורה בעין יפה כבדוני במכתבי תהלה וברכה בעד העתקתי ומאמרי, ואשר חביבים ויקרים ונעימים לי גם דבריהם ומקרב ולב אביע להם תודה רבה, כלם כאחד ימצאו בספר הזה את אשר כלתה גם נכספה נפשם, לחזות בנועם האוצר היקר הזה בספרות הדתית, וגם אנכי מצדי לא אחוס על הוצאות הדפוס ולא אחלקו לחלקים כאשר חשבתי בתחלה, רק אדפיס את כל ד׳ המערכות יחד, והיה הספר "חורב" שלם רק בשני ספרים הבאים כאחד.	
כפי הנראה הפעם נבצרה ממני היכולת, למלאות בקשת החובבים את הגיוני מאמרי, לצרף גם אל הספר השני איזה מאמר משלי בעניני הדת והיהדות מפני הטעם הפשוט, כי קשה לי להעמיס עלי עד למותר משא הוצאות הדפוס, בעוד העתקת הספר השני והאחרון לבדה תכיל בכמותה רב יותר מהספר הראשון יחד עם מאמרי, ואף כי מובן מאליו, כי נעים לי מאד להשביע רצון הקוראים ברעיונות כאלה שהמה ילדי רוחי, אחרי ראי, כי הגיוני הראשונים במאמרי ״למען דעת" מצאו חן ושכל טוב בעיניהם, אבל מפני ההכבדה של ההדפסה אמרתי טוב לע״ע לדחות את מאמרי מפני איזה מערכה של הספר "חורב" בעצמו. בכל זאת עוד אראה במשך ההדפסה עפ״י האמצעים, אולי עוד אוכל בעז״ה להדפיס מאמר אחד משלי בתור "חתימה" : בסוף הספר, וישמח לבי לתת לוית-חן להספר הזה גם בתור ״אחרית דבר" ואם לא, אקוה, כי כאשר יזכני ה׳ להדפיס את הספר, "חורב" "תוצאה שניה" אז בנפש חפצה אשתדל לצרף עוד מאמר חדש או להגדיל ולהרחיב את מאמרי ״למען דעת״ בפרקים חדשים, בכמה ענינים נכבדים ברום הדת והיהדות, אשר עליהם אטיף מלתי ואביאם במשפט צדק לפני דעת הקהל.
מי יתן והספר "חורב" ישוה פרי קודש הלולים. להיות פעולתו אמונה, להיטיב ולהועיל לבני עמנו, וה׳ יעזרני להעתיק ולהדפיס גם את יתר ספרי הגאון המחבר ר״ש הירש זצ"ל וביחוד את באורו הגדול והנעלה על "התורה" ועל ספר ״תהלים", אשר בו נמצאו אוצרות ומטמונים חדושים ורעיונות נשגבים אשר לא באו עוד בשום באור עברי, אף לא הניח דבר מראשי המדעים החדשים ועניני דברי הימים מדורות עולם, אשר לא זכרם במקומות הכתובים הנוגעים באלה והסיר כל זרות וקשות ברעיון כביר, בידיעה רמה ורחבה ובשכל עמוק, באור תורה הגיה עליהם ולנוגה זרחה נחזה נפלאות מתורת ה׳.
והיה שלום רב לאוהבי תורתנו וחובבי קשט ודת ישאו ברכה מאת ה' החונן לאדם דעת, להבין כל דבר לאשורו, כחפץ הדורש טוב לעמו באמת ואמונה.
המעתיק וכותב המאמר "למען דעת"
משה זלמן אהרנזאהן.
קאוונא בחדש אדר שני תרנ״ד.[^*]

[^*] במשך העת, אחרי כתבי את "הפתח דבר" עד תחלת ההדפסה, קבלתי עוד כמה וכמה מכתבי תהלה, תודה וברכה מגאוני דורנו, חכמיו וסופריו, אולם משום "מיחזי כיוהרא" נמנעתי לקבוע גם אותם בדפוס.
תודתי אמורה גם לידידי דגלי־עם אלה ודבריהם החמודים והנעלים  חרותים המה על "לוח לבבי" למזכרת אהבה רבה ואהבת עולם. 
— הנ"ל. —

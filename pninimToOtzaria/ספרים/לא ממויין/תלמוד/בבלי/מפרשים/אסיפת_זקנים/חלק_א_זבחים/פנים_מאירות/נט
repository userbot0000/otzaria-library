% נט

%% א

*רש״י* ד"ה שנשחטה שם בעזרה הוא ס"ד ואח״כ ד"ה כשהוא שלם כו' וראיתי שמ"ו הב"ז כתב שהם דיבור אחד ונפשו בטוב תלין ולפע"ד נראה שאין צריך לזה וצריך אנו לבאר סוגיות הש"ס דבאמת דמזבח שנפגם פסול לזרוק דם עליו דאינו קרוי מזבח כלל דילפינן דף נ"ד ע"ב מדכתיב אבנים שלימות ובע"ז דף נ"ב ע"א נמי ילפינן מדכתיב שלימות וא"כ היכא דנשחט קודם פגימת המזבח ואח״כ נפגם נפסל הזבח ואין צריך ללמוד מהאי קרא דוזבחת עליו ואף שנתקן אח״כ המזבח פסול משום דהיה נראה ונדחה ולא איצטרך לן קרא אלא אם שחטו לאחר שנפגם ואפילו נתקן המזבח אח"כ דמצד זריקת הדם ס״ד להכשיר דהא דיחוי מעיקרא הוי וכו"ע מודים בדיחוי מעיקרא כי האי דבידיה לתקן לא הוי דיחוי קמ"ל קרא דוזבחת עליו בשבילו דנפסל הזבח בשחיטתו כשהי' מזבח פגום ולא מבעיא בנשחטו על המזבח אלא אפילו שחטו בעזרה דאף דכל עזרה כשירה לשחיטה מ״מ אם נפגם המזבח פסולה ולכך נקט רש"י שנשחטו שם בעזרה ר"ל לאחר שנפגם וניחא השתא לבתר דמסיק אלא אימא כל הקדשים שנשחטו עד שלא נפגם ואחר כך נפגם המזבח פסולים והיינו משום דאי אפשר למיזרק הדם והוי נראה ונדחה ולכך פסול ופריך השתא שפיר והאמר רב גידל אמר רב מזבח שנעקר מקטירין קטורת במקומו וס״ד כי היכי דקטורת מקטירין במזבח ואם נעקר כשר להקטיר במקומו ה"נ בדמים וא"כ אמאי יפסלו כיון דנשחטו ולכך נטר בקושיא זו עד לבסוף על ברייתא ולא על דברי רב גופיה די"ל דשאני הכא דגלי לן קרא וזבחת עליו אבל השתא דאוקי רב לברייתא דנשחט קודם שנפגם ופסולין משום דם דאי אפשר למיזרק פריך שפיר והאמר רב גידל א"ר וקשיא לרב דאוקי לברייתא שנשחט קודם פגימת המזבח ופסול משום דם ודלא כפי' רש״י דמפרש קשיא דרב אדרב לעיל אלא כמו שכתבנו ודוק ומשני מודה רב בדמי׳ דבעינן מזבח וכיון דנראה ונדחה פסול: דפסולין הס"ד וכל הקדשים הוא ד״ה ויש לי תרי תמיה על רש"י מאור עינינו ראשון דבחולין דף י"ז ע״ב דחשיב פגימת המזבח פי׳ רש״י מזבח שנפגם פסול כדילפינן בשחיטת קדשים וזבחת עליו כו׳ וקשה דמהאי קרא לא ילפינן אלא שחיטה אבל זריקת דמים דבעינן מזבח ילפינן מדכתיב אבנים שלימות ולא פגומות ואם הם פגומות אין כאן מזבח כלל וזה פשוט ואפשר דרש"י נקט לרבותא שפסול אף לשחיטה ועוד קשיא לי דרש"י בחומש סוף פ׳ יתרו פי׳ וזבחת עליו אצלו כמו ועליו מטה מנשה או אינו אלא עליו ממש ת"ל הבשר והדם על מזבח ה׳ אלהיך ואין שחיטה בראש המזבח הלא מהאי קרא ילפינן דמותר לשחוט אפילו לכתחילה בראש המזבח ועליו הוא פירושו בשבילו ובגינו ועיין בסוכה דף מ״ט ע"א תוספות ד״ה שכל מזבח כו׳ תמצא כדברי:

*תוס׳* ד"ה עד שלא נבנה כו׳ משמע דפירכא קמייתא פריך אפילו לר"י ר"ל דאל"כ מאי קאמר לאו תרוצי מתרצי הלא אליבא דר״י לא צריך לתרץ ולשבש הברייתא וק"ל:

*בא"ד* כיון דבידו להשהותו עד חצות כו' אף שאביי משני שם כן מ"מ הקשו איך ס"ד דר' אבהו דמגדף בה ולעיקר קושייתם יש לתרץ כמו שכתבו התוספות לעיל דף י"ב ד"ה הגה יעויין~:~ שם{:}

בא"ד פריך מיניה לר' יצחק כצ"ל:

*בא"ד* דלא מסתברא דלישרי ר' יהוד׳ בשעה שמזבח פגום לא זכיתי להבין דברים אלו דהא אף אם נימא דר' יהוד׳ שרי אף שמזבח פגום היינו היכא דשחט וזרק הדם כשהיה מזבח שלם מותר להקטיר אימורים אח"כ אבל היכא דשחט בשעת פגימת המזבח דילפינן מקרא דפסול והוי כמו ששוחט מחוסר זמן דאז אינו חייב אפילו על הקטרה בחוץ דאינו מתקבל בפנים והדרה קושיא לדוכתא על ר׳ יוחנן וק"ל:

%% ב

*גמרא* והלא כבר נאמר אורך החצר מאה באמה כצ"ל:

*תוס׳* ד"ה מה משכן עשר אמות כו׳ ונראה לישב תמיהתם דע"כ קרא קלעים ט״ו אמה יש לפרש דקאי ארוחב ולפי׳ התוספות האמת כן הוא וא"כ אי לאו ג"ש הייתי יליף מהיקשא דמזבח צריך להקיף בקלעים עשרה ולעולם דהמזבח לא היה רק חמש אמות גבהו והא דכתיב בקלעים חמש אמות משפת מזבח ולמעלה והא דכתיב ושלש אמות קומתו משפת סובב אבל השתא דכתיב ג״ש דרבוע מוכח דמזבח גובה עשרה ואי לאו היקשא ה"א דלא היו קלעים אלא חמש אמות גובהן וילפינן מהיקשא דצריך להקיפן עכ"פ בעשר וע״כ הא דכתיב חמש אמות משפת מזבח ולמעלה וא"כ היו הקלעים סביב ע"כ ט"ו וזה ברור ונכון:

*ד"ה* ואומר קלעים כו׳ עיין בב"ז עד ומפרש רבינו דמגבוה פריך כו׳ יש להקשות לפי׳ רבינו ע"כ קרא ברוחב כתיב והיה פתח שער החצר רוחב כ׳ א"כ הא דמשני התם ואי בעית אימא כי כתיב חמש עשרה בגובה כתיב מ"מ תיקשי עכ"פ לרבנן אמאי תני והרחב מעשר ימעט לילף משער החצר בשלמא לפי׳ רש״י ניחא דלא קאי קרא ארוחב ולא ניתן שיעור למידת רוחב אבל לפי׳ רבינו קשה ויש לישב הא דקאמר איבעית אימא לאו למימרא דלעולם ילפינן משער החצר אלא הכי קאמר דבאמת הא דמשני לעיל פתח שער החצר איקרי זה התי׳ אינו מספיק אלא ארוחב אבל אגבהו אין זה תירוץ כיון דפתח שער שהוא גדול איקרי פתח כ"ש פתח סתמא ומשני דעל גובה נמי לא קשיא דההיא בגובה נמי כתיב ולכך הקשו התוספות לקמן בקצת קשה מאי משני פתח שער כו׳ משום דאינה קושיא גמורה דיש לפרש כמו שפירשתי וק"ל:

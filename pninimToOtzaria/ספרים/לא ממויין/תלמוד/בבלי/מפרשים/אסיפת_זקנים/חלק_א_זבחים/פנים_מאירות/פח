% פח

%% א

*תוס׳* ד"ה אלא בפנים ומפרש רבינו חיים דאתי למעוטי חקק כלי מבחוץ דברי הר"ח אינם מובנים לי דע"כ למאן דתני אין מקדשין אלא מתוכן נמי ע"כ ממעטי חקק מושבו מבחוץ דאל״כ א״כ קשה מאי פריך מאי בינייהו הלא טובא איכא בינייהו חקק מושבו מבחוץ אלא ע"כ דשפיר ממעטינן חקק מושבו אף ללישנא דאין מקדשין אלא מתוכן משמע דוקא מתוכן ולא מבחוץ א״כ הוצרך לחלק בירוצי מדות א״ב א"כ הא דתני בתר הכי במתני׳ תנא אין מקדשין כו' מתוכן ובפנים לא איצטרך למיתני מבפנים כלל כיון דתני דאין מקדשין אלא מתוכן ממעטינן בירוצי מדות וגם חקק כלי מבחוץ אלא ע"כ פי׳ רש״י עיקר ואי אפשר לומר פי׳ הר"ח אלא לפי הגירסא שראיתי בדפוס בסליא׳ אמר שמואל כלי שרת אין מקדשין אלא שלמין כו׳ ומתוכן ובפנימותו לא מיירי:

%% ב

*תוס׳* ד"ה מכפרים על ש"ד וכתבו התוספות דכתונת לא מכפרי אהורג אלא אישראל ויש להביא ראיה לדבריהם דאין כתונת מכפרת מהא דאמרינן ואלהים אנה לידו במה הכתוב מדבר אחד הרג במזיד בלא עדים וא' הרג שוגג הקב"ה מזמנן לפונדק אחת זה נהרג כו׳ וקשה והא בגדי כהונה מכפרים אלא ע"כ דאין מכפרין אהורג עצמו אלא על ישראל ובזה ניחא נמי דאמרינן ביומא דף ע"ב אלמלא בגדי כהונה לא נשתיירו מישראל שריד ופליט ופי׳ רש"י שם לפי שע"י בגדי כהונה מקריבין קרבנות ולא נהירא דא"כ הוי ליה למימר אלמלא קרבנות אלא נראה דבגדי כהונה היו מכפרים על ישראל על הערבות ואף ששופכי דמים היו בירושלים מ״מ לא היו ראוים כולם לענוש מטעם דבגדי כהונה היו מכפרים וק"ל:

% פז

%% א

*גמרא* חצות שני עוכלתן פירוש רש"י שרירי דידהו כו׳ ר״ל דאם פירשו אחר חצות ליל שני והם שרירי א״צ לחזור אבל אם פירשו קודם חצות ליל שני והם שרירי צריך לחזור כיון דפירשו קודם חצות והחזירן לאחר חצות והיו שמינים כדמוקמינן בגמרא א"כ אין חצות ליל ראשון משוי להו עיכול וקשה לי מאי איריא החזירו אחר חצות כיון דחצות אינו משוה עיכול לשמינים א"כ אפילו היו על המזבח קודם חצות והיו שמינים עדיין בחצות נימא נמי דחצות שני עוכלתן בשלמא אי פלוגתייהו מיירי בשרירי שפיר פליגי כיון שלא היו על המזבח בשעה שראוי לעשות עיכול אבל אי סבירי לן כר״י דחצות כל היכא דמשכחא להו משוי ליה עיכול ובשמינים לא משוי להו עיכול א"כ מאי איריא פירשו והחזירו אחר חצות נימא אפילו לא פירשו רק שהיו שמינים בחצות ודוחק לומר דבשמינים שאם היו במזבח משוי להו עיכול וכשפירשו לא משוי להו עיכול ובהכי פליגי:

*תוס׳* ד"ה מה חצות שאין עושה לינה כו׳ קשה לי א״כ רב חסדא לית ליה דרבה א"כ מה צריך לק"ו תיפוק ליה אפילו אית בהו ממש כיון דלינה מועלת בראש המזבח וכיון שירדו לא יעלו כש"כ דשרירי לא יעלו דכיון דנעשו לחמו של מזבח לא שייך בהו לינה וק"ל:

*ד"ה* לשולחן מדמינן כו׳ וצ"ע אי מצי למימר כו׳ כוונתם שרוצים לישב תירוצם דלעיל דדייק מלישנא דאפילו דזה יותר פשוט שאם נסדר כהלכתו שנעשו לחמו של מזבח שאינו פוסל בלינה והתם דמשני שסדרו קוף ולא נפסל משום דכלי שרת אין מקדשין שלא בזמנו משמע אם נסדר כהלכתו נפסל בלינה תירצו דיש לומר דאתי למימר כו׳ כנ"ל כוונתם וק״ל:

*ד"ה* כבש מנין וא"ת לר"י דאמר עזרה מקדשה כו׳ ולפי מה שכתבו התוספות לעיל דף י״ד ע״א דאיצטרך קרא לדינא קודם דאתי דוד וקדיש רצפה לא קשיא מידי ולפי מה שכתבו כאן מתורץ קושייתם שם ובדף פ"ד ד"ה כל שפסולו בקודש:

*גמרא* בעי מיניה ר"ל מר״י א"ל תניתוה כשם שהמזבח מקדש כך כלים מקדשין וע"כ דאין להם פדיון דאי דאם עלו לא ירדו אם כן מאי אהני ליה קדושת כלים וליכא למימר דלענין שיפסול ביוצא ובלינה ובט"י ובכשרים איירי א"כ מאי איצטרך לאשמועינן מתניתי׳ כשם שהמזבח מקדש כך כלים מקדשים הלא מקרא מלא הוא כל הנוגע בהם יקדש אלא ע"כ דאתי לאשמועינן בפסולין וע״כ דאין להם פדיון ולפ״ז הא דתני אם משקדשו בכלי אין להם פדיון מיירי אפילו אם נטמאו קודם שירדו לכלי הכלי מקדש פסולין וקשה מאי פריך לקמן במנחות דף ק׳ ע"ב על מתני׳ דקתני משקידשו בכלי אין להם פדיון פשיטא קדושת הגוף נינהו ומאי קושיא דילמא אשמועינן דאפילו נטמאו מקודם שקדשו בכלי אפ״ה אין להם פדיון ויש לישב דודאי מתני׳ דהמנחות והנסכים מיירי שנטמאו לאחר שנתנו בכלי כדמשמע פשטיה דלישניה דמתני׳ ואף שהאמת שנפשט מהך מתני׳ דזבחים אפילו נתנו בכלי לאחר שנטמאו אין להם פדיון מ"מ הך מתני׳ מיירי שנטמאו לאחר שנתנו בכלי ופריך שפיר פשיטא:

*תוס׳* ד"ה כלי שרת כו׳ אין להם פדיון דמשמע מיקרב לא קרבי בשעירה לכלי חול מיירי כצ״ל ואין להקשות דמי דחקו לפרש מתני׳ דהלן בעירה לכלי חול ולמבעי הך אבעייא ולא ניחא ליה לאוקמיה מתני׳ כפשטיה שהם בכלי קודש ואפ"ה לכתחילה לא יעלו וע"כ צריכין אנו לומר דמספקא ליה בפירושא דמתני׳ או שקיבלו פסולין וזרקו פסולין ואם כן לדיוקא אתי דכלי קודש מקדשין לכתחילה ליקרב וא״כ ע"כ מוכרחים אנו לומר דמתני׳ דלן ויוצא מיירי שעירה לכלי חול או יש לומר שקיבלו פסולין א"נ זרקו פסולין וק״ל:

*בא"ד* הילכך נראה פר"ת כו׳ דפשיט ליה תחילה דכלי לא הוי חציצה וא״כ מאי קמבעיא ליה אי מקדשין לכתחילה וע"כ גם לר״ת מוכרחים אנו לומר דמספקא ליה בפירושא דמתני׳ דקתני שקיבלו פסולין וזרקו היה לו להכריח שאי אפשר לומר שמתני׳ בא לאורוי שכלי שרת מקדשין לכתחילה ליקרב דאם כן למה איצטרך שוב לאשמועינן כשם שמזבח מקדש כך כלי שרת מקדשים דאי לאם העלו פסולין בכלי שרת ומפסיק דלא הוי חציצה פשיטא השתא היכא דהוי בארעא מקדש להקרב לכתחילה כשהוא במזבח לא כ"ש ואין לומר דאתי לומר דאין להם פדיון א"כ תחילה איך פשיטא דלא הוי חציצה מדקתני כשם שהמזבח מקדש כו׳ דילמא דאתי לאשמועינן דאין להם פדיון ובאמת צריך לי עיון לפר״ת אם מקדש כלי שרת לפסולין דאין להם פדיון אי לא:

%% ב

*גמרא* היכי מסיק ליה מכבש למזבח יש להקשות קיצור לפי מאי דמסיק רב אשי אי דנקיט ליה בראש המזבח ה"נ כי קאמר דתלוהו בקניא מאי א"כ היה לו לרב אשי לתרץ על קושיא זו כן ובחידוד התלמידים אמרתי דרב אשי גופיה הבין מעיקרא דמבעיא ליה אפילו אי נקיט ליה בראש המזבח דלכאורה יש לדקדק למה לא מבעיא ליה אויר המזבח ברישא דהא תחילה תני במתני׳ מזבח ואח״כ כלים אלא פשוט וברור שהבין דאם כלי שרת מקדשין לכתחילה ע"כ מוכח דאויר המזבח לאו כמזבח דמי דהא קשיא ע"כ מתני׳ דהלן ויצא דמה ונטמא דמה אמאי לא יעלו לכתחילה אלא ע״כ משום האי טעמא לא יעלו לכתחילה דזריקה מרחוק והוי ליה ירוד וע"כ אויר המזבח לאו כמזבח ולא משכחת ליה דיעלה לכתחילה אלא אם עלו לא ירדו היינו לא יתקנחו והא דקמבעי׳ לי׳ אם כלי שרת מקדשין לכתחילה היינו במנחה דיכול לנגוע במזבח ולא ניחא ליה לאוקמיה בכלי חול וא"כ בעי תחילה אי מקדשין ליקרב לכתחילה ואם יפשוט לו רבו דמקדשין לכתחילה ממילא יפשוט לו דאויר המזבח לאו כמזבח דמי ור״י רצה לפשוט לו מדיוקא דמתני׳ דזורקין אפילו לכתחילה וע״כ אויר המזבח כמזבח דמי ומתני׳ דלן דמה כו׳ מיירי כשעירה לכלי חול ור״ל השיב לו א"נ זרקו קתני ר"ל דוקא בדעבד דלא יתקנחו אבל גבי מנחה מבעיא לי די״ל דמקדשין ליקרב לכתחילה אלא גבי דם אי אפשר לומר דיזרוק לכתחילה משום דהוי ירידה דאויר המזבח לאו כמזבח דמי וא״כ כשלא נפשטה הך אבעיא א״כ יש להסתפק ג"כ אי אויר המזבח כמזבח דמי או לא דילמא אין מקדשין ליקרב לכתחילה אם כן יש לומר אויר המזבח כמזבח דמי ולפ״ז מוכח דאף דעומד בראש המזבח נמי מספקא ליה וי״ל דסתם גמרא קמבעיא ליה אי אויר המזבח כמזבח דמי ולא ריש לקיש עד לבסוף דהקשה חטאת עוף פסולה וכן שאר פסולים היכי זריק ליה וע"כ צריכין אנו לומר דלא יקנחנו הוי אליבא דכ"ע ואם עלה לא ירדו דקאמר היינו אם עלה בכלי וא״כ איך לא ירד הא אי אפשר למזרק אלא ע״כ אי דנקיט ליה בראש המזבח לא קמבעיא ליה אלא אם תלינהו בקניא מבעיא ליה כל זה לפרש״י אבל לפר״ת דמפרש אי נמי זרקו לזרוק לכתחילה בכלי קמבעיא ליה א״כ ע״כ אי אפשר לומר אלא דאויר המזבח כמזבח דמי ואם כן הא דדחי ליה א"נ זרקו מוכח מזה דאויר המזבח כמזבח דמי וע"כ מוכרחים אנו לומר הא דמבעיא ליה אויר המזבח היכא דתלינהו בקניא א״כ קשה קיצור:

*ד"ה* אויר יש בין כבש כו׳ מיהו אינו נראה לרבינו חיים והנה שם בפ׳ ק"ק דף ס"ב ד"ה אויר קרקע מפסיקו כתבו התוספות לאו דוקא שהיה פורח אמה על יסוד כו' ע"ש ולדעת רבינו חיים ניחא הא דקאמר תפשוט מהא בעיא דרמי בר חמא דלכאורה קשה דילמא הך איבעיא תלויה באיבעיא דאויר המזבח כמזבח דמי דאם נאמר אויר המזבח לאו כמזבח דמי א״כ קשה הא יש אויר בין הכבש למזבח וע"כ צריכין אנו לומר רובו למזבח כמזבח רובו לכבש ככבש וא"כ ע"כ יש חיבור לעולין אבל אם נאמר אויר המזבח כמזבח אינו מוכרח מידי דיש לומר אין חיבור לעולין אבל לדעת הרב ר"ח ניחא דע״כ קושיא זו הא אויר יש בין כבש למזבח קשה בין אי נאמר אויר המזבח לאו כמזבח בין אם נאמר אויר המזבח כמזבח ומוכרחים אנו לומר דשדינן בתר רובא א"כ מוכרח דיש חיבור לעולין ולכך קאמר שפיר הא לא קשיא ותפשוט:

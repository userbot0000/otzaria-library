% הסכמות

%% הסכמת הרב הגאון הגדול מופת הדור חריף ובקי המפורסם בדורו נ״י ע״ה פ״ה אב"ד דק״ק לבוב והקרייז.

*נמצאתי* לבקשת ה״ה הרבני המופלג מ׳ *אליעזר זאב באטשים.* היות עלה על לבו להביא לבית הדפוס מחדש ספר תשובת בית יוסף חלק אבן העזר וגם ס׳ צאן קדשים. והנה ספרים כאלו אינן צריכי׳ הסכמה מי גבר אשר לא שמע מהדרת תפארת ספרים יקרים כאלו מי אשר חלק לו אלהים חלק בתורתו. הלא ישאב מים בצמא. מאת דבריהם הקדושים. לזאת דבר שפתים אך למותר להרבות בשבח הספרים או בשבח מחבריהם. זולת לגדור גדר לבל יוסיפו על הדברים הנדפסים כעת חלילה להשיג גבול משך עשרה שנים מיום התחלת הדפוס ואחינו ב״י יהיה זריזים בזה לבל ילכדו בעונש מסיג גבול מסתיי׳ דליקו בארור. והשומע לדברי אלה יתברך בכל הברכות הכתובים בספרי אנ"ך פי המדבר לכבוד התורה יום הששי כ״ו אדר שנת ויוסף הוא השליט גדול לפ״ק לבוב:

*יעקב אורנשטיין* חופ״ק לבוב והגליל.

%% הסכמת הרב הגאון הגדול מופת הדור בוצינא קדישא איש אלקים נ"י פ״ה ע״ה מוה׳ יעקב יצחק איש הורוויץ מלובלין.

*הנה* הגם שאין דרכי להתנהג בגדולות ובנפלאות ממני. ליתן הסכמה. כי איני לא רב ולא מגיד כי אם במקום ההכרח שא״א בלא זה לרצונו ית״ש איני חושש לשום ענין. בענין זה ג״כ נ״ל שהוא למצוה גדולה. היות שנהירנא כד הוינא טלי׳ היה לי תשוקה לעשות ספר פירוש על סדר קדשים. מפני שידוע גודל המצוה לעסוק בהלכות קדשים כי כל העוסק בפ׳ עולה כו׳. כמ״ש זאת התורה לעולה כו׳ כמאמר חז״ל. והסדר קדשים הוא כמו ספר החתום. ואינו מוגה כראוי כשאר גמרות שיש בהם גרסות ופרושים ממהרש״ל ז״ל ומהרש״א ז״ל ומהר״ם ז״ל. ומסתמא בספר קדשים לא עסקו בעיון עם תלמידים. מפני שלא הוצרך כ״כ לדורות. ואח״כ כשבא לי הרבה טרחא דצבורא צרכי בני ישראל המרובים הן ליעץ והן לתפלות ובקשות. ואני הייתי מתיירא לדחות אותם כיון שהשי״ת עזר לי לפעול טובת ישראל גם אני נעשיתי טרוד מאד לא מבעיא לעשות פי׳ בעצמי אפי׳ לי בעצמי היה קשה לי מפני שלא הי׳ לי פנאי לעיין. והנה יש פירושים מספר פנים מאירות על זבחים ומים קדושים. אך כל זה אין מספיק כי הם בחריפותם ובקיאותם היה הפשט והגרסאות פשוטים אצלם ולא כוונו רק להקשות ולתרץ כידוע. וספר ברכת הזבח הוא בקיצור מאוד וזה כמה שנים הייתי מחלה כמה מדפיסים לדפוס ס׳ צאן קדשים כי הוא כמו פירוש מספיק לסמוך עליו גם בענין הגרסאות אחרות לתלות באילן גדול. ולא עלה בידי עד הנה שמצאתי את שאהבה נפשי. ידידי בן ידידי הוא הרבני מוהר״ר אליעזר זאב בהמנוח הרב מוה׳ צבי הירש ז״ל שהיה בן ביתי. ומסכים לדפוס ספר זה. אמרתי לכתוב כל זה לאנשים כערכי ואשר דברי יהיו מקובלים להם שראוי לכל למדן לקנות לו הספר צאן קדשים וללמוד סדר קדשים ולא יחוש להוצאה. וכמו שכתב בספר חסידים כי ש״ס לקנות הוא מצוה יותר מכתיבת ס״ת. כיון שנתנו רשות להדפיס משום עת לעשות לה׳ וזה צריך לכל למדן. וכמה ס״ת עומדין שאין קוראים בהם. כן כתב בספר חסידים. ע״כ הבטחתי גם אני לקנות ממנו. והיה בזה שלום. שנזכה לעשות קרבנות בפועל. בבנין בה״מ במהרה בימינו.

כ״ד *יעקב יצחק* במוהר״ר אברהם אליעזר הלוי זצל"ה הורוויץ מלאנצוט הדר בק״ק לובלין:

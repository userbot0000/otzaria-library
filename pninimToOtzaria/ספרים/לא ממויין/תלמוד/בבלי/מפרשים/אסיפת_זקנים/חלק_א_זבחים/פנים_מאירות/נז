% נז

%% א

*גמרא* א״ל היקשתו כו׳ ואני מקישו לחזה ושוק יש להקשות א״כ לישתוק מהאי היקשא ואנא ידענא זה מבנין אב דחטאת ומסתמא לא נילף משלמים כמו שכתבו התוספות דלחומרא מקשינן או לפירוש רש״י תפשת מרובה לא תפשת ולפי מה שכתבו התוספת לעיל דבכור דנאכל בכל העיר ילפינן ג״כ מהאי היקשא ניחא דמ"מ איצטרך האי היקשא דנילף בכור מתודה דנאכל בכל העיר ובזה ניחא נמי הא דלא פריך לעיל ר״י דנילף במה מצינו מתודה אלא דעדיפא מיניה פריך דנילף מחטאת ויהיה אסור לאכול בכל העיר וק"ל:

%% ב

*תוס׳* ד"ה ואיבעית אימא ס״ד ואית ספרים דגרסי חוץ ופנים בחד זימנא גמר ולפ״ז י"ל דפירושו כך דלמעלה בפר נאמר מפורש אלא שאינו מפורש כמה הזאות וכן למטה בשעיר א"כ אנו ילפינן בהיקשא דכן יעשה שצריך ליתן מן הפר למעלה ולמטה ז׳ בהיכל אך אין אנו יודעים כמה יתן למעלה בפנים ובחוץ בפר ילפינן בחד זימנא מן השעיר הפנימי דמפורש הזאה אחת וכן ילפינן למטה בשעיר בהיקשא שצריך ליתן בהיכל אך אין אנו יודעים כמה הזאות יזה משעיר בפנים ובהיכל למטה ילפינן תרויייהו בהדדי מפר הפנימי דמפורש בו למטה שבע וזה כוונת ר"ת ודוק:

*ד"ה* היינו דכתיב כו׳ עד דעשרה עשרונים בדידיה כתיב לפי פי׳ התוספות בדברי רש"י דעשרה עשרונים הוי כמאן דכתיב בדידיה א"כ מאי פריך המקשה אלא למ"ד הוי היקש מאי איכא למימר הא פי׳ רש״י לעיל דאי הוה מקיש בכור לתודה עצמה והיה למד ממנה תנופה וחזה ושוק לאכילת יום ולילה דמתוך שיכולה ללמוד עליו זמן לאכילה שהוא כתוב בה מלמדת נמי עליו חזה ושוק א״כ ה״נ נימא כיון דהאי היקשא דחמץ ומצה אתי ללמד שיביא מצה נגד חמץ הכתוב בה י׳ חלות מלמדת נמי שיעור עשרון הנלמד ממקום אחר בהיקש דתביאו וק"ל:

*ד"ה* ואיבעית אימא כו׳ ויש לפרש דדייק מדלא קתני עד חצות לבסוף ר"ל לתירוץ ראשון דייק מדקתני אלא ולתירוץ שני דייק בלא אלא רק מדקתני חצות בפסח באמצע הני בבי ולא נקטי לבסוף אלא ע"כ אתי לאורויי שהוא דאורייתא דומיא דלילה וצלי ומנויו ומ"ו הב"ז הבין שהתוספות רוצים לישב לתירוץ ראשון ולא ידעתי מי הכריחו לזה להוציא דברי התוספות מפשטן וק"ל:

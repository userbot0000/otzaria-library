% ע

%% א

*גמרא* אלא האי טריפה מיבעיא לאתוי חיה כו׳ יש להקשות כיון דס״ד לטמאות חלב חיה מדכתיב ואכל לא תאכלהו וכן איצטרך לקמן בשמעתין קרא כל חלב לטהר חלב בהמה של איסורי הנאה וא״כ אי טריפה אתי לרבות חיה א"כ לישתוק מאכל לא תאכלהו וגם מכל חלב ואנא ידענא דחלב חיה ושל איסורי הנאה טהור דמהיכא תיתי למעט וחלב טמאה טמא מדכתיב חלב טריפה במי שיש במינו טריפה לאפוקי בבהמה טמאה ויש לישב דאכול לא תאכלהו איצטרך לגופיה לחייבו משום חלב ומשום נבילה אלא דס"ד דה"ה דחייב משום חלב וטריפה ולכך הוקשה לו למה לי טריפה דממשמעות הקרא לא איירי בטמאה דהתם לא שייך לחייבו משום נבילה וחלב כיון דר"י לית ליה איסור חל על איסור א"כ אינו חייב אלא משום בל תאכל טמא וק״ל:

*שם* אלא אמר אביי טריפה לגופיה איצטרך יש להקשות לפי זה לא לכתוב רק טריפה ולא נבילה וע"כ בטריפה ששחטה אי אפשר לומר דהא אפילו בשרה מותר אלא ע"כ בטריפה שמתה והא דלא כתיב נבילה וכתיב בלשון טריפה ללמוד דאף טריפה שמתה חלבה טהור וכן קשה לעיל דטריפה אתי למעוטי טמאה לישתוק מנבלה ויש לישב דאי לא כתיב נבילה הייתי מוקי קרא דחלב טריפה בטריפה ששחטה ולשתרי בהנאה אתי קרא דר' אבהו סבר כל מקום שנאמר לא יאכל כו׳ אחד איסור אכילה ואחד איסור הנאה במשמע וכ״ת לישתוק מטריפה ולכתוב חלב נבלה יעשה לכל מלאכה י״ל דטריפה כתיב משום סיפא דקרא ואכל לא תאכלהו לחייבו משום חלב ומשום טריפה ולכך איצטרך נבילה דנבילה כבר הותרה בהנאה וע"כ לטהר חלבה אתי קראי וק״ל:

*שם* אלא אמר רבא התורה אמרה כו׳ יבא איסור טריפה ויחול על איסור חלב פי׳ טריפה ששחטה אם אכל חלב׳ חייב משום חלב ומשום טריפה וק"ל:

*שם* ור' מאיר האי טריפה מאי עביד ליה מבעיא ליה למעוטי שחיטה שהיא לפנים ור״י טריפה אחרינא כתיב יש להקשות לר״י דשחיטת עוף שלא בהכשר בחוץ כגון טריפה הוא נבילה וא״כ י"ל בפנים חולין הוי נבילה דשוה פנים כבחוץ וע״כ קרא על שחיטת קדשים אתי דלא שוה פנים כבחוץ א"כ ש"מ בחוץ הוי שחיטה א״כ לישתוק קרא מאשר ישחט לרבות שחיטת עוף בחוץ דחייב כרת תיפוק ליה מדאיצטרך טריפה לר״י ויש לישב:

*תוס׳* ד"ה אלא לאתויי אדרבה משום דדמיא לטמאה כצ״ל כו׳ ור"ת גרס אלא למעוטי חיה ומיהו קשה דטריפה לא משמע למעוטי אלא לרבויה ונ"ל דלא קשה מידי כשתדקדק בדברי ר"ת דנקט אלא למעוטי חיה ולא נקט טריפה י"ל אי לאו טריפה לא הייתי ממעט מאכל לא תאכלהו אלא טמאה אבל השתא דכתיב טריפה למעוטי טמאה וע"כ ילפינן מאכל לא תאכלהו למעוטי חיה ופריך שפיר מ"ש טמאה דהייתי ממעט אף אם לא נכתב טריפה משום דאין חלבה כו׳ חיה נמי א״כ לישתוק מטריפה וק"ל:

*ד"ה* יבא איסור נבילה ויחול על איסור חלב תימא למאן דאית ליה איסור מוסיף למה לי קרא נראה לי לישב תמיהתם דלמאן דאית ליה איסור מוסיף אית ליה איסור חל על איסור וא"כ לא ממעט טמאה אלא מטריפה ומאכל לא תאכלהו ממעט חיה ולא צריך קרא כלל לחייבו משום חלב וטריפה ונבילה ור״י לית ליה איסור מוסיף ואיצטרך הכא לנבילה וטריפה חלים על איסור חלב משום דקל הוא דהותר מכללו אבל בעלמא לית ליה איסור מוסיף וק״ל:

%% ב

*גמרא* ת"ל טריפה כו׳ ואכל לא תאכלוהו ק"ק דא"כ לישתוק מטריפה וילפינן טמאה מאכל לא תאכלוהו ויש לישב דהך ברייתא אתי כר׳ מאיר דאית ליה איסור חל על איסור ואי אפשר למעט טמאה מאכל לא תאכלוהו וע"כ איצטרך טריפה ולמאן דלית ליה איסור חל על איסור יליף טמאה וחיה מאכל לא תאכלוהו ממשמעותיה דקרא וטריפה אתי על איסור מוסיף וק"ל:

*שם* מכלל דמחיים אסורה אע"ג דפשיטא דמחיים אסורה דהא אסורה מחיים ילפינן בקדושין מדכתיב כפרה כקדשים וע״כ צריך לומר דאין זה לימוד גמור ועיקר דרשה מדכתיב וערפו שם שם תהיה קבורתה וכן פי׳ התוס׳ בהדיא שם:

*תוס׳* ד"ה יצאתה חיה שחלבה ובשרה מותר הא דדחיק כו׳ דאי לא דאשכחן במקום אחר כו׳ לא הוי דרשינן הכא וקשה לי דבשלמא לר"י דלית ליה איסור חל על איסור ויליף תרווייהו חלב טמאה וחלב חיה מקרא אכל לא תאכלהו שפיר תירצו התוספות דאי לאו דאשכחן במקום אחר דנבילת חיה מטמא לא הוי דרשינן הכא אלא לר"מ דאית ליה איסור חל על איסור וע״כ יליף חלב טמאה מדכתיב טריפה ומאכל לא תאכלהו ממעט חיה א"כ קושית התוספות במקומה עומדת דלישתוק מקרא דנבילת חיה מטמא ותיפוק ליה מדאיצטרך אכל לא תאכלהו וכן קשה לעיל לגירסת רש"י או לגירסת ר"ת דטריפה אתי לרבויה או למעוטי חיה קשה קושיות התוספות וצ״ע:

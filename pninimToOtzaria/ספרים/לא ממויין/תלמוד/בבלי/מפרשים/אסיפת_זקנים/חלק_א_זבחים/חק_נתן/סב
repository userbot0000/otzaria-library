% סב

%% א

*גמרא* אמר רב יוסף לאו היינו דתניא וכו׳ שיעור הדברים לפי פרש״י כך דבתחילה רב יוסף השיב הא דהוסיפו במזבח בני הגולה מפני שלא היתה אש של שמים מסייעתן משא״כ במקדש ראשון שהיתה אש של שמים מסייעתן ולכך לא הוצרכו להוסיף ואח״כ נזכר וחזר מהאי טעמא וקאמר לאו היינו דתניא ויכינו את המזבח על מכונותיו שהגיעו לסוף מדותיו וקס״ד דהיינו שנגלה להם בנבואה מקום המקודש למזבח מה שלא נגלה לשלמה מדשבחינהו קרא ועל האי ברייתא קמקשה והכתיב הכל בכתב מיד ה׳ עלי השכיל שכל המקומות הקדושות ומדותיהן נכתבו לדוד וגילם לשלמה אלא אמר רב יוסף הא דתניא ויכינו את המזבח וגו׳ שהגיעו למדותיו לא שנגלה להם ע״פ הנבואה אלא קרא אשכח ודרש ויאמר דוד זהו בית ה׳ וגו׳ כי בית מה בית ששים אף מזבח ששים שהם הבינו ודרשו והוסיפו לפי הצורך אבל שלמה לא הבין לדרשו ולכך לא היה יכול להוסיף לפי הצורך והשתא אין צריך לשינויי׳ קמא דאש של שמים מסייעתן אלא משום שלא הבינו לדרשו לכך לא היו יכולים להוסיף אבל אם היו מבינים לדרשו אפשר שהיו מוסיפין יותר ממה שהוסיפו במקדש שני ודו"ק:

*תוס׳* ד״ה מדת ארכו ומדת רחבו ומדת קומתו אין מעכבין והא דכתב הכל בכתב מיד ה׳ עלי השכיל ומיירי אף גבי מזבח כדאיתא פ׳ כיסוי הדם היינו שלא להוסיף יותר אבל לפחות אין מעכבין דמה בית ששים וכו׳ כצ״ל נ״ל ר״ל הא דכתיב הכל בכתב וגו׳ דאינו יכול לשנות היינו שלא להוסיף יותר מהשיעור דהיינו באורך ורוחב אינו יכול להוסיף יותר מששים ובגובה אינו יכול להוסיף יותר מעשרה ולכך פריך פ׳ כיסוי הדם אגובה קמוסיף אבנין מפני שכבר גבוה עשרה והא דאמר הכא דאין מעכבין היינו אם רצה לפחות בגובה פחות מעשרה ובאורך ורוחב פחות מששים דמה בית ששים וכו׳ היינו אם ירצו ולא שהוא חובה לעשות כן וכן כתב הרמב״ם ז״ל בסוף פ״ב מהל׳ בית הבחירה וז״ל אבל מדת ארכו ומדת רחבו ומדת קומתו אינן מעכבות והוא שלא יפחות אמה על אמה ברום שלש אמות וכו׳ ודוק נ"ל:

*שם גמרא* וכמה אמר רב יוסף אמה וכו׳ נראה דאפי׳ לר׳ יהודה דס״ל לעיל דף נ״ט ע״ב דמזבח של משה היה ארכו עשר על עשר והוי מקום מערכה ששה אפ"ה מודה דיכול לפחות עד אמה מקום מערכה מדלא כתיב עשר אמות אורך ועשר אמות רוחב אלא כתיב חמש אמות אורך וגו׳ וסמיך אג״ש ש״מ דכי כתיב קרא לעיכובא הוא דכתיב וכן בגובה אע״ג דלר׳ יוסי מזבח של משה היה גובה עשר אמות אפ״ה מודה דיכול לפחות עד שלש מדלא כתיב בהדיא עשר אמות קומתו אלא כתב שלש אמות קומתו וסמיך אג״ש ש"מ דכי כתיב קרא לעיכובא ובזה ניחא הא דכתב הרמב״ם ז"ל בסוף פ״ב מהל׳ בית הבחירה אבל מדת ארכו וכו׳ והוא שלא יפחות אמה על אמה ברום שלש אמות וכו׳ אע״ג דלעיל דין ה׳ פסק כר׳ יוסי דמזבח של משה היה גובה עשר אמות ואפ״ה פסק כאן שאינו מעכב אלא רום ג׳ אמות אלא ש״מ כמ״ש ודוק: 

%% ב

*תוס׳* ד״ה דאריך וקטין וכו' ומיהו קשה דלעכב מהמזבח נפקא ר״ל דכתיב ה׳ אמות ארכו וגו׳ רבוע יהיה המזבח ודוק:

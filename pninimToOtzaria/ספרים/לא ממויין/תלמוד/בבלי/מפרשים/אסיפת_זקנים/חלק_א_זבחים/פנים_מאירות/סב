% סב

%% א

*גמרא* והכתיב הכל בכתב מיד לפי׳ רש״י נראה דזה הכל מדברי רב יוסף ולכאורה קשה דאם נגלה לדוד מהי תיתי לומר שלא נגלה לשלמה הלא דוד היה מזרזו על ענין הבית ומסתמא הגיד לו מה שנגלה לו ולי היה נראה לפרש דמתחילה קשיא ליה לר״י מהא דתניא ויכינו את המזבח כו׳ דמשמע דלהם נגלה מקום המקודש למזבח מה שלא נגלה לשלמה ואם כן מנ"ל לומר דלכך הוסיפו משום דלא סיפק דילמא היה על פי הדיבור ולשלמה לא נגלה ופריך והכתיב הכל בכתב וגו׳ דמשמע דנגלה לדוד ומסתמא אמר לשלמה ולכך משני אלא אמר רב יוסף כו׳ אף מזבח ששים וע״כ אינו מן החיוב לעשות כן אלא רשות בידם להוסיף אם ירצו וע״כ שלמה נמי ידע ולא הוצרך להוסיף משום דאש מן השמים מסייע לו והם הוכרחו להוסיף משום דלא ספק דלא היה להם אש מן השמים ויותר מזה השיעור לא הוצרכו והשתא תירץ ר״י לאוקמי דבריו דלעיל דפי׳ משום דלא ספק וק"ל:

%% ב

*גמרא* קרי עלייהו בני קטורה נראה לי על דרך רמז שהם סברו כר״י דלעיל דסבר מאמצעיתו הי׳ מודד והי׳ מקום מערכה ששה על ששה ולר״י ע״כ קידש המלך החצר להקטיר בשר ואימורים ולכך קרא להם בני קטורה שאתם תלמידים של מי שאמר שנתרבה כל עזרה להקטיר ור׳ טרפון דרש קטורה לשון קישור שקשרו פיהם ולא דיברו בהלכה:

*שם* שיהא ירך בצפון ופניו בדרום ר"ל והוא הכבש שהוא פניו של מזבח כפי׳ רש"י לעיל ע"א ד"ה בכל מקום וק"ל:

*שם* אמר רבא רמי גברא אאפיה א"ל אביי אדרבה תריץ ואותיב גברא אין לדבר זה הבנה כלל דהא מאי חזית דרמי גברא וראשו לדרום דילמא רמי גברא וראשו לצפון ומזה ראיה דצריך לפנות שיהיה פניו לדרום ואחוריו לצפון אבל איפכא לא ושינה ילפינן מיניה דנכון ליזהר אפילו אין אשתו עמו א״כ דרך השוכב שיהיה פניו לדרום דוקא ופריך אביי אדרבה תריץ גברא ר"ל נשאר כאדם היושב וביושב לא מצינו שום איסור דמותר לישב פניו לצפון ואחוריו לדרום וק״ל:

*תוס׳* ד"ה דאריך וקטן כו׳ ומיהו קשה דלעכב ממזבח נפקא ולי נראה לישב דאי לא כתיב סביב והמזבח ה"א דוקא אם המזבח ה׳ אמות צריך להיות רוחב ג"כ חמשה אבל אי לא סיפק כמו בבנין שלמה מותר להוסיף על ארכו קמ"ל סביב והמזבח דלעולם ריבוע מעכב וק"ל:

*ד"ה* שיתין היינו כלוי לא ידעתי כוונתם דהא לעיל דף נ"ד ע"א פריך מיניה לרב ומשני אימא כנגד אמה יסוד וכנגד אמה סובב:

% נב

%% א

*גמרא* מאשר פתח אהל מועד נפקא ואע״ג דדרשינן ליה לעיל ליסוד מערבי מ"מ תרי אשר פתח אהל מועד כתיב חד בכהן משיח וחד בפר העלם דלא כפירוש התוספות דדחקו לישב זה:

*תוס׳* ד"ה אשר פתח אוהל מועד והוא בדף מ"ח ע"ב וכו׳ ועוד דאית דאמר על יסוד דרומי וקאמר וכו' מהיכן פשוט לו זה יותר מזה הלא בתרווייהו שייך טעמא דאין מעבירין על המצות ~למה~ ר״ל {פנים מאירות: למה} לי ללמד ירידתו מיציאתו תיפוק ליה יציאתו גופיה הטעם משום דאין מעבירין א"כ בירידתו נמי שייך האי טעמא דאין מעבירין אלא ע"כ דגזירת הכתוב ביציאתו שיהיה על יסוד מערבית ואין הטעם משום דאין מעבירין א"כ הייתי יליף סתום מן המפורש אם לא שנילף בענין זה מה יציאתו בסמוך לו אף ירידתו בסמוך לו וא"כ בשניהם אין הטעם משום אין מעבירין על המצות אלא גזירת הכתוב הוא דלא כמו שראיתי בפירוש על הסידור דכתב הטעם בשניהם משום דאין מעבירין על המצות ולא דק:

*בא"ד* ועוד דאמרינן לקמן בפ׳ קדשי קדשים כצ"ל והוא בדף נ"ח ע"ב:

*בא"ד* ומיהו היא גופיה קשיא לי דלמה לי קרא תיפוק ליה דאין מעבירין על המצות יש להקשות דהא באמת איצטריך לגופיה ומכח זה ממעטינן ממזבח העולה ולא יסוד מזבח הפנימי ולפי מה שפירשתי דתרי פתח אוהל מועד כתיב אתי שפיר אבל לפי׳ התוספות לקמן דכתבי דתרתי שמעינן מיניה א"כ קשה דהא איצטריך מ״מ לגופיה וק״ל:

*ד"ה* תן לו יסוד וכו׳ או אינו וכו׳ שיהיו מתנות של כל הזבחים כנגד היסוד ודבר זה לא מצאתי בספרים שלפנינו דבפירוש פי' רש"י דלא אתי אלא על תחילת דמים של עולה מ"מ קושיית התוספות עולים כהוגן שם וקשה דלעיל בפ׳ ב"ש נפקא לן מקרא אחרינא מדם זבחיך ישפך ולרבי מבדם ובאמת ר"י לא יליף התם מדם זבחיך דמוקי להאי קרא ללימוד אחר ע"ש אך מ״מ קשיא להו ליליף מבדם או לילף מהאי קרא התם:

*בא"ד* משום דשייכה כפרה יותר מבכור שבא חובה תשלום דברים אלו תמצא בדף נ' ע"ב סוף ד"ה לא נכתב בעולה ונילף בקל וחומר כי האי גוונא עיין בברכת הזבח שהאיר עינינו בזה ועוד שירים טעונים יסוד עד ועולת עוף והנה במה דסיימו אפתח דנראה לפי עניות דעתי דאין כאן קושיא דהא דילפינן עולה שיהיה על גג יסוד מק"ו דשירים דחטאת משום דחטאת זורק למעלה שהוא עומד על הסובב וזורק על הקרנות ושריים הוא שופך על גג היסוד ועולה הוא זורק למטה עומד על הרצפה וזריקתה למטה מחוט הסיקרה שהוא למטה מסובב וזריקתה עד גג היסוד א"כ שפיר ילפינן קל וחומר שעולה טעונה גג יסוד ולא אזקיפה ולפי פירש זה איך אפשר ללמוד עולת עוף בתחילת מתנות שהוא למעלה משירי חטאת עוף שהם למטה ואפשר שאין טעונים אפילו גג היסוד ואף שטעונים גג היסוד מ"מ איך אפשר ללמוד ממנו בקרנות שהם למעלה וא״כ טפי פשוט לו בעולה שטעון תחילת זריקתה יסוד דילפינן מקל וחומר משירים דחטאת שהם על גג היסוד אבל איך אפשר ללמוד חטאת בהמה שהוא בקרנות למעלה ק"ו משירים שטעונה יסוד על גגו דיסוד וא"כ אין לומר חטאת תוכיח דבעולה ילפינן שיזה תחילת הזיה על גג היסוד משירים דחטאת אבל חטאת טעון הזיה למעלה ודמו טעון יסוד למטה וכן אי אפשר ללמוד תחילת מתנה משירים עצמן דאפשר נתן אפילו שלא בזקיפה רק למטה בקרקע ומנ"ל ללמוד תחילת מתנות שיהיה על גג היסוד אם לא שנילף משירים דחטאת ולא איצטרך גם לג״ש זריקה זריקה והא דמקשים תיפוק ליה דשירים טעון יסוד מדם זבחיך או מבדם נראה לי דאיצטרך תרי לימודי די"ל דשירים דכל הקרבנות טעונים גם כן על יסוד מערבית כמו בפנימית וק"ל:

*גמרא* מאי בינייהו שירים מעכבי מ"ס מעכבי פי׳ רש"י ר"י סבר כפרה הוא דלא מכפרי אבל עכובי מעכבי צ"ל עיון באיזה ענין הוא מעכב אם נאמר דמעכב שצריך ע״כ להותיר שירים לשפוך ליסוד כמו אברים ופדרים שאינם מעכבים כפרה מ"מ חיוב עבודה היא א"כ למ"ד דכ"ע שירים אין מעכבים וע"כ הפירוש ג"כ אם הותירו טעון יסוד ואם לא הותירו אינו מעכב א"כ קשה למה לי קרא בכבשת יחיד ובשעירת יחיד אל יסוד מזבח תיפוק ליה דילפינן הכל משעיר נשיא ליתן יסוד למזבח של עולה ואם נפרש דעכובי מעכבי נמי באימורים שאם הם בעין מעכבי מלאכול הבשר אף שאינם מעכבים כפרה וא"כ ה״נ אם הם בעין מעכבי מלאכול אף שאינן מעכבי כפרה ולר"ע אינן מעכבי ולעולם אליבא דכ"ע חיוב הוא להותיר שירים וא״כ איצטריך קרא בכבשת יחיד שחיוב להותיר שירים א״כ קשה מאי פריך בע"ב וסבר ר"י מצוי חטאת עוף שמעכב והתנא דבי ר״י והנשאר בדם ימצה דילמא באמת סבר אם נשאר מעכב מלאכול בשר ולעולם בחטאת עוף אינו חיוב להותיר וכ"ת לישתוק מיניה כלל ונילף שטעון יסוד כמו שנילף כל הדמים אם הותירו זה אינו דקושיא זו קשה גם למ״ד דאין מעכבין אלא ע"כ דאיצטרך לגופיה דחטאת עוף לא ילפינן מבהמה וצ"ע ולולי פי׳ רש״י הייתי מפרש דר"י יליף שאינה מכפרת ר"ל שאינה מכפרת לבדה אלא עם הזריקה שלפניה טעון יסוד תחילת עולה שמכפרת לבדה א"ד שטעון תחילתה יסוד וא"כ אפשר דסבר ר"י שירים מעכבי כפרה אבל ר"ע דיליף שירי חטאת שאין מכפרין ואין באין לכפרה משמע תרי מילה שאין מכפרין לבדן ואינם באים אפילו להשלים כפרה תחילת עולה לא כ"ש א"כ סבר דלא מעכבי כפרה וא״כ יתפרש כל שמעתין אף למ"ד דאין מעכבין כפרה אבל כל היכא דכתיב בהדיא שפיכת שירים הוי עבודה חשובה שמחויב להותיר אלא שאינו מעכב כפרה כמו אברים ופדרים אבל זה סותר קצת למה שאמרינן בפ׳ השוחט והמעלה ד׳ קי"א דר"ע אינו מדמה כלל שירים לאיברים וצ"ע רב:

%% ב

*גמרא* יכול יעכבנו תלמוד לומר וכלה מכפר יש להקשות דמ״מ לישתוק מהפר ויש לישב דאי לא נכתב רבוי דהפר הייתי אומר ק״ו ניתן לידרש וכמאן דכתוב בהאי ענינא דמי וכלה מכפר על קל וחומר זה נמי קאי אבל השתא דכתיב רבוי בפירוש ובהאי ענינא דוכלה כפר לא כתיב שום רבוי ש״מ דלא קאי אלא על מה דכתיב בהאי ענינא וק״ל:

*שם* ק"ו לפר כהן משיח וכו׳ ופר העלם אף דיכולין ללמוד בק״ו כבר נתמעט מונסלח דאין מעכב לעיל בפ׳ ב"ש דף ל"ט ע"ב ועי״ש בתוספות אך יש להקשות איך קאמר יכול יעכבנו הלא איצטרך ללמוד אל יסוד מזבח עולה ולא יסוד מזבח פנימי ואי לא היה נכתב הכא הייתי מוקי קרא לפר העלם ושעיר נשיא כל חד לגופיה וכ"ת דפריך הכי דלא לכתוב רק יסוד דמזבח העולה או אל יסוד אשר פתח אוהל מועד ואמינא לגופיה לא איצטרך דילפינן מק"ו אלא ע"כ דאתי למעט שלא ליתן על יסוד מזבח הפנימי והשתא דנכתוב תרווייהו ש"מ לעיכובא אבל זה אי אפשר לומר דהא ע"כ פנים איצטרך לגופיה שישפכם ליסוד מזבח החיצון דאי מק"ו הייתי יליף שטעון יסוד על יסוד דידיה ויש לישב דר"י היה רוצה ללמוד מק״ו זה יכול יעכבנו ר״ל מנ"ל ללמוד לעיל מיסוד מזבח העולה מיעוטא דילמא יסוד דידיה ילפינן מק"ו והא דכתבה רחמנא תרי מיעוטי אתי לעכב ולכך קאמר ת"ל ואת כל הדם ישפוך וע"כ קרא אתי למעט פנימיות מיסוד ובזה מיושב מה שהקשו התוספות לעיל בפ׳ ב"ש דף ל״ט ע"ב ד"ה ונסלח וז"ל וקשיא לי דונסלח בפר העלם למה לי ניליף מכהן משיח דשירים לא מעכבי כיון דפר העלם נמי אתי בק"ו א"כ אי לאו קרא דונסלח הייתי אומר כל מה דכתב בגופיה כאלו שנה עליו לעכב כיון דאפילו אי לא כתב הוה אתי מק"ו והתם לא שינה בהילוך כמו שפי׳ התוס׳ שם א"כ הייתי מוקי קרא לעיכובא ולא למעט שאין לפנימית יסוד כלל ולכך איצטרך ונסלח דלא מעכב וע"כ קרא אתי למעט שאין לפנימי יסוד כלל ודוק:

*תוס׳* ד"ה יכול יעכבנו קשה להם דלפי האמת קרא מיותר וע״כ צריך לומר מילתא דאתי בק"ו טרח וכתב לן קרא א״כ השתא נמי מנ"ל ללמוד עיכובא ולכך מפרשים דלית לן למימר טרח וכתב לן קרא כל מה דאיכא למיפרך למידרש וק״ל אבל לפי מה שכתבתי בפירוש הגמרא אין אנו צריכין לפי׳ זה: 

*ד"ה* אותו שנתן דמו למעלה וא״ת היכי פריך לעיל כו' דדריש לעיל פ"ק ד״י אותו למעלה כו׳ הגהות הב״ז:

*בא"ד* ולא שייכא כאן ההיא דשמואל והוא בפ' ב׳ דף כ״ו ע"ב וז"ל מ״ו הב״ז אכן לא ידעתי למה לא שייך כאן הא דשמואל דהא מפורש שם דהניתנים למעלה שנתנם למטה פסול בשר ונתכפרו בעלים ואם כן בע״כ ס"ל דמיעוט אותה קאי אבשר וצל״ע רב ואפשר להגיה בלשונם ולא סבירא כאן ההיא דשמואל וכו׳ ודוק עכ״ל והנה אגב שיטפה לא דק בלישני׳ דכתב וא"כ בע"כ סבירא ליה דמיעוט אותה קאי אבשר וזה אינו דלשמואל אין צריך למעט בשר דילפינן התם מגופיה דקרא מדכתב לכפר לכפרה נתתיו ולא לדבר אחר ואפשר שטעות נפל בדפוס וצ״ל ס״ל דמיעוט אותה קאי אותה למעלה ולא אחרת למעלה ועל עיקר תירוץ התוספות קשה לי דעכשיו נמי מנ"ל לבטל הסברא דילמא אם נתן למטה כפר כמו שאם נתן במתנה אחד כפר וקרא אתי ללמוד אותה למעלה ואפשר בשביל זה תירצו תירוץ אחר וכו׳ ולא שייכא כאן ההיא דשמואל והנה לגירסת הב״ז דגרס ולא סבירא אין זה תלוי בתירוץ זה בל״ז פשיטא מוכח דלא סבירא הך דשמואל וכן היה להם לכתוב זה בפ׳ ב"ש על הא דפריך אימא וכפר אע״פ שלא נתן למעלה אלא למטה דמשמע אפילו בשר מותר באכילה ונ"ל דמאן דגר׳ כפשטה ולא שייך נמי לא משתבש דהא התוספות תירצו דקושית המקשה בענין זה דמאותה נילף מיעוטא שלא יאכלנה למטה וכפר אתי ללמוד שמ״מ מכפר ואי מאותה לבד הייתי יליף שאפי׳ אינו מכפר ואי מכפר לבד הייתי יליף אפילו באכילה מותר ולכך איצטרך תרווייהו ועל זה קשה דהא אף דלית להו דרשה דשמואל מ"מ יליף שמואל לעיל ממילת וכפר לכפרה נתתיו ולא לדבר אחר וממעט אכילה מגופיה דקרא א"כ ה״נ למה לי תרי קראי ליכתוב רק וכפר וממילא ידעינן דלכפרה נתתיו ולא לדבר אחר ולזה תירצו ולא שייכא וכו׳ דיש לחלק בין וכפר ובין לכפר וכן כתבו התוספות לעיל בפ׳ ב"ש דף ל״ח ע"א וז"ל ואין להקשות דהכא דרשינן וכפר לגמרי ואפי׳ בשר שרי באכילה ולעיל בפ׳ שני דרשינן לכפרה נתתיו ולא לדבר אחר דיש לחלק וכו׳ הרי להדיא דפשיטא להו דלית ליה הך דרשא דשמואל אך קשיא להו דלדרוש נמי מוכפר לכפרה נתתיו ולא לדבר אחר וק״ל והן הן הדברים בכאן:

*ד"ה* מה דמים האמורים למטה פי׳ הקונטרס וכו' ותימא הא בבהמה נמי כתיב היא נ"ל לישב תמיהת התוספות דבחטאת בהמה כתיב היא למעלה ואחר כך כתיב הכהן המחטא אותה דמשמע דהיא לא קאי על כהן המחטא אבל בחטאת עוף כתיב חטאת היא אחר והזה מדם החטאת על קיר המזבח ולכך ילפינן שפיר שאם שינה בהזיה פסול וק"ל:

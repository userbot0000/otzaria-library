% נד

%% א

*תוס׳* ד״ה ואי אמרת וכו׳ מדלא מדקדק בק"ו אלא מהא שהדם הולך לאיבוד הא דלא דיקדקו מלישנא דהמקשה דקאמר ואי אמרת לא הוה לה יסוד באוירא בעלמא הוא דקא עביד משום דהוה מפרשינן הכי דה״ק ואי אמרת לא היה לה יסוד א״כ באוירא בעלמא הוא דקא עביד שפיכת שירים והיכי קתני שירי הדם היה שופך ליסוד אבל מפרש״י דמפרש דקושית המקשן היא מהזאה גופה שהיה ממצה דמה על קיר המזבח ואי לא היה לה יסוד נמצא כשהיה מולקה באויר היא נמלקת והדם נופל לארץ לאיבוד נראה דלא הוה גריס בברייתא שירי הדם היה שופך ליסוד דאי הוי גריס היה לו לפרש בפשיטות דקושית המקשן היא מהא דתני שירי הדם היה שופך ליסוד ואי לא הוה לה יסוד א״כ באוירא בעלמא הוא דקא עביד שפיכת שירים אלא ש״מ דלא הוה גריס ודוק:

*בא״ד* וקשה דא״כ ה״ל לאקשויי ממתני׳ דק״ק וכו׳ הא דמשמע להו דהא דקא מקשה מינה ברייתא היא ולא מתני׳ משום דלא תני בה בא לו לקרן דרומית מזרחית כדתנן במתניתין ולכך משמע להו דהיא ברייתא ולא מתני׳ ולכך מקשו שפיר ויש ליישב דלעולם מתני׳ היא ולא ברייתא אלא דהמקשה מייתי לה בקיצור וכן אשכחן בכמה דוכתי וכן מוכרח לומר לפי׳ ר״ת ודוק:

*בא״ד* ומיהו ק׳ דאי חשיב יסוד לענין שאר דמים נמי יחשב יסוד ר״ל בשלמא אי לא גרסי׳ שירי הדם היה שופך ליסוד איכא למימר דאותה בליטה קיר מזבח איקרי אבל יסוד מזבח לא איקרי כפרש״י אבל השתא דגרסי׳ שירי הדם היה שופך ליסוד דברייתא קרי לאותה בליטה יסוד א״כ אמאי לא יחשב נמי לענין שאר דמים יסוד והו״ל להתחיל המתנות בקרן דרומית מזרחית כמו שמתחיל בחטאת ודוק:

*בא״ד* ומיהו קשה דא״כ היכי ממעט הכא עולה וכו׳ משום דטעונה יסוד לענין דמים העליונים לא ידענא מאי מקשו דהא עולת בהמה היא מהדמים הניתנין למטה וכבר תירצו דלענין דמים הניתנין למטה לא חשיב יסוד משום דאי מכשרת ליה בההוא קרן זימנין דאתי למיתב תחת אותה בליטה וכו׳ וראיתי בס׳ הב"ז שכתב לענין דמים העליונים ר״ל בעולת עוף ולא ידענא מאי קאמר דהא דממעטינן הכא עולה דלא הויא ד׳ קרנות כחטאת משום דטעונה יסוד היינו עולת בהמה דה"א דטעונה ד׳ קרנות מג״ש דסביב אבל עולת העוף לא כתיב בה סביב ואינה טעונה אפילו שתים שהן ד׳ וראיתי נ״א שכתוב בה הכי משום דטעונה יסוד הא חשיב יסוד לענין דמים העליונים ולפי אותה נוסחא י"ל דמקשו שפיר דלפי׳ ר׳ חיים אותה בליטה חשיבא יסוד אלא דלענין דמים התחתונים גזרינן דלא למיתב באותה קרן דילמא אתי למיתב תחת אותה בליטה והשתא שפיר קא מקשו כיון דמן התורה אותו קרן כשר אף לדמים התחתונים דהא אותה בליטה חשיבא יסוד לענין דמים העליונים דהיינו עולת העוף כפי׳ הב״ז אלא דחכמים גזרו בדמים התחתונים דילמא אתי למיתב תחת אותה בליטה א״כ ר׳ ישמעאל לעיל דיליף ג״ש סביב לענין פיסוק וקפריך אימא דאתי ג״ש לארבע קרנות מאי קמשני ליה אמרת עולה טעונה יסוד וכו׳ הא כיון דאותה בליטה חשיבא יסוד מן התורה א״כ אמאי לא ילפינן ג״ש לד׳ קרנות וכי משום דרבנן גזרו אמרינן ג״ש לאו להכי אתיא הא אין ג״ש למחצה ואימא דאתיא לארבע קרנות כיון דחשיבא יסוד ולא היה להם לחכמים לגזור כיון דילפינן מג"ש דבעי ד׳ קרנות ודוק נ״ל:

*בא״ד* ובעולת העוף לא תני משמע דלית ליה שירים וכן הרמב״ם ז״ל בפ״ו מהל׳ מעה״ק לא הזכיר שירים בעולת העוף כמו שהזכיר בחטאת העוף שם בפ"ז דין ז׳: 

*בא״ד* ומיהו למ״ד אין עושין מערכה ע״ג סובב נראה דמליקה נמי לא מהניא התם וכו׳ פי׳ משום דבעינן מליקה דומיא דהקטרה ואי אין עושין מערכה ע״ג סובב אלא ע״ג ראש המזבח א״כ מליקה נמי בראשו של מזבח ולא הוי באויר דיהודה אלא באויר אמה דסובב דהוי דבנימין דאויר דיהודה לא הוי אלא באויר אמה דיסוד וא״כ מאי מקשה באויר דיהודה קא עביד אלא דהכא מקשה למ״ד עושין מערכה ע״ג סובב וא״כ הוי מליקה נמי בקיר הסובב דהוא אויר דיהודה וק״ל:

*ד״ה* רב אמר בבנין וכו׳ וקשה קצת לישנא דמתני׳ לרב דתנן במסכת מדות דרצועה וכו' ובה מזבח בנוי וכו׳ חיפשתיה שם ולא מצאתיה:

%% ב

*גמרא* בשבט בנימין ועלה כתב וירד לא כתב עיין בפרש״י שם בס׳ יהושע:

*רש״י* ד״ה ונאכלים לפנים מן הקלעים דכתיב באשם בויקח קרח לכל אשמם בקדש הקדשים תאכלנו הא דלא כתב לקרא דפ׳ צו דקדים שנאמר שם בפ׳ אשם במקום קדוש יאכל משום דלא כתיב שם בחצר אהל מועד כמו דכתיב גבי חטאת ומנחה ומדשנה ולא כתב בחצר אהל מועד ה״א דהוי חוץ לעזרה לכך כתב לקרא דפ' קרח דכתיב בהדיא בקדש הקדשים תאכלנו ודוק:

*תוס׳* ד״ה ומלאו במזרק וכו׳ ותימא לפי׳ שלא היו המתנות למעלה וכו' הא דלא הקשו לו נמי דזה לא אתי אלא לדעת ראב״ש דס״ל היא עצמה אין נעשית אלא על גופה של קרן כדאיתא לעיל דף נ״ג אבל לר׳ דס״ל דנעשית מחוט הסיקרא ולמעלה א״כ איך יפול דם החטאת לתוכן י״ל דרבי נמי מודה דלכתחלה נעשית על גופה של קרן אלא דמכשיר נמי עד חוט הסיקרא ודוק:

% כא

%% א

*רש״י* ד"ה אי הכי היינו דר׳ חייא בר יוסף האי אינו מעלה דקאמר ר"י כו׳ נראה כוונתו דמאי פריך אי הכי הלא אף לפי מאי דס״ל דלמחר אינו מקדש דאסור לקדש דאי פסלה בלינה נמי קשה היינו דר׳ חייא ולכך פירש דעיקר קושיא הוא האי אינו מעלהו דקאמר ר״י עלה דר' חייא בר יוסף מאי אתי למימר אבל בעלמא י"ל דאמר שמעתא כרבי חייא בר יוסף וק״ל:

*תוס׳* ד"ה כיור כיון ששקעו כו׳ ומיהו איכא לאוקמי׳ כר"א בר"ש וכמאן דפשיט לעיל כמחלוקת בזו כך מחלוקת בזו זה אינו מוכרע די"ל דמ"מ ר׳ אלעזר בר"ש דלינה פוסלת במי כיור אלא דאינו פוסל למתירין או דמ"מ חזי לעבודת לילה וק״ל:

*בא"ד* וי"ל בכהנים ישנים שניערו כל הלילה יש להקשות הלא לפי מאי דס"ד דרבי לא פסיל אלא בעמוד השחר מ"מ פוסל לינה בקידוש ידים אף בכהנים שניערו א"כ השתא דמוקמינן דפוסל רבי עלות השחר לכל עבודות ש"מ שקיעת החמה עושה לינה וא"כ מאי מהני שניערו דהלא לרבי פוסלת אף שניערו ויש לישב דהשתא ס״ד דלינה פוסלת לכל עבודות מטעם קדושת כלי אבל מה שקידשו ידים ביום אין על מי לחול לינה אבל אחר עמוד השחר פוסל לינה אף דניערו משום גזירת הכתוב דכתיב בגשתם ובשחרית גישה אחרת וק"ל:

*בא"ד* א״נ י"ל שהיה להם מים בכלי שרת אחר כדי קידוש של תרומת הדשן מאוד קשה לי להבין תירוץ זה כיון דהעלאת לילה פוסל לכל עבודות מה לי שהיה בכיור בלילה דפסול לקדש לכל עבודות ומה לי שהיה בכלי שרת ע״כ נראה לי להגי׳ וכצ"ל שהיה להם מים בכלי שרת אסר כדי קידוש של תרומת הדשן וי"ל דמקידוש תרומת הדשן לא קשיא מידי דפסול עבודות לילה דרבנן ר"ל דלעולם דלעבודת לילה נמי פסול ובתרומת הדשן היה להם מים בכלי והא דלא פסלה לקדש בו די״ל דקידוש דפסיל לעבודות לילה דרבנן וכי היכי דאמרינן בקידוש ידים שפוסל בהם לינה מדרבנן דלא פסלה בה לילה מקריאת הגבר ובמי כיור פוסל שהוא דאורייתא שיפסול לעבודת מתיר א״כ ה״נ לא פסיל בתרומת הדשן מים לקדש בו כיון שהוא עבודת לילה מדרבנן לא פסלה בה לינה מקריאת הגבר אבל במי כיור כיון שיש בו מים הרבה לא היו מעלין אותו לקדש לתרומת הדשן דיפסלו מימיו לעבודת מתיר שהוא עבודת יום דאורייתא ופוסל בה לינה אף מקריאת הגבר אבל בכלי שרת לא היו נותנים מים רק כדי קידוש תרומת הדשן לבד ומיירי שנתנו מים לכלי שרת אחר קריאת הגבר:

*בא״ד* ויש עוד טעם אחר להכשיר פי׳ כדפי׳ הקונטרס בסמוך ר״ל דלא סגי בלא קידוש זה וא"כ אף בלא טעם מקריאת הגבר עד צפרא יש להכשיר קידוש בתרומת הדשן כיון דעבודת לילה מדרבנן לא העמידו דבריהם במקום דלא סגי בלאו הכי ושפיר יש לקדש בכלי. וע״כ מוכרחים אנו לפרש זה דלא תקשי הא דאמרינן בדף כ"ב ע"א דאף בכלי צריך שיהיה כדי קידוש ד׳ כהנים ואף לפי׳ התוס׳ ע"כ צריכין לבא מכלי גדול וע"כ מיירי הכי שנתנו מכיור לכלי בעוד יום ואפילו הכי לא פסיל לתרומת הדשן כיון דלא סגי בלאו הכי ועבודת לילה דרבנן ודוק.

*בא״ד* ולהאי פירושא ניחא כו׳ משמע הא בלילה מיחזי חזי ר"ל דלא היה יכול להקשות מזה דהייתי אומר הא דתני קידוש בלילה מיירי בקידוש של תרומת הדשן דמקריאת הגבר עד צפרא לא פסלו מים וע״כ צריך לומר הא דתני צריך לקדש ביום צ״ל דעמוד השחר פוסל בקידוש משום גזירת הכתוב דכתיב בגשתם ובסוגי׳ זו משמע בהיפוך דמודה דאין קידוש פוסל מקריאת הגבר ומים פוסלים אף מקריאת הגבר אך קשה לי על דברי התוספות דכתבו א״נ י״ל שהיה להם מים בכלי שרת א"כ מאי פריך בשמעתין מ"ש הכא דמשקעי׳ ליה ומ"ש הכא דלא משקעי׳ ליה דילמא הכא מיירי שקידשו ממים שהיה להם בכלי שרת ויש לישב דאף דסוגי׳ דשמעתין לא סבירא להו הכי מ"מ היה יכול לדחות מתני׳ דתמיד בתירוצים אלו שכתבו התוספות ואף דהיה יכול להקשות מר"י גופיה דסבר קידש ידיו לתרומת הדשן למחר אין צריך לקדש ש"מ דלעבודת לילה חזי מ"מ פריך טפי מהא דמקדש ממנו לעבודת לילה משמע אפילו קודם קריאת הגבר:

*ד"ה* כיור שלא שקעו כו׳ אבל לבסוף דמשני כו׳ ניחא דנקט שלא שקעו יש להקשות למסקנא דתירץ אין צריך לקדש ורבי אלעזר בר"ש היא א״כ אמאי תני כיור שלא שקעו וצ"ע:

*ד"ה* מאי אינו מעלהו עיין הג"ה מ״ו הב״ז פי׳ שיהיה כשר לקדש לענין שיועיל לו קידוש לעבודת היום כגון קומץ ודם ר"ל לקדש ביום שיועיל לעבודת היום כגון קומץ ודם אבל לעבודת לילה כגון לאברים חזי אף ביום אף אם הוציאו בלילה רק שהיה משוקע בעמוד השחר אבל אין לומר לפום ריהט׳ דקידוש מה שקידש בלילה שיועיל לו לעבודת היום דזה אף למ"ד דאין לילה פוסל כלל למתירין אלא בעמוד השחר מ"מ אינו מועיל קידוש זה דלינה פוסלת לרבי בקידוש ידים וק״ל:

*שם* מקדש מן המים שבכלי שרת דשנים עשר כהנים היו מקדשים כצ"ל:

*גמרא* אינו צריך לקדש פי׳ רש"י ואשמעינן דאין לינה מועלת בקידוש וכר"א יש להקשות היה לו לתרץ בתחילת הקושיא כן כשהקשה לו למימרא דאפילו לעבודת לילה לא חזי והאמר ר״י מקדש ממנו לעבודת לילה ולמחר אינו מקדש היה לו לשנות דהא דקתני אינו מקדש אינו צריך לקדש ור' אלעזר בר"ש היא ולעולם לרבי אף לעבודת לילה לא חזי ועוד קשיא לי דאף לרבא דמוקים לה כר"א בר"ש קשה נמי למה למחר אינו מקדש כיון דלילה לא פסלה למתירין אלא ע״כ אין צריך לקדש ואתיא כר"א בר״ש א"נ קשה דידיה אדידיה דהא מתחילה תלי טעמא בתחילת עבודה ולא בסוף עבודה והכא תני א״צ לקדש משמע אפילו לבסוף עבודה אין צריך לקדש ודוחק לומר שזה תני אליבא דר"א בר״ש וליה לא סבירא ליה אלא בתחילת עבודה קשה וכי עד האידנא לא שמעינן דר״א אינו פוסל לינה אפילו בסוף עבודה דאיצטרך לר"י לאשמועינן הלא בפירוש איתמר בדברי ר״א אפילו מכאן ועד עשרה ימים א״צ לקדש:

%% ב

*רש״י* ד"ה מאי שנא התם דמשקעי ליה כלומר מ"ש גבי אין מעלהו דחש לגזירת שיקועו כו׳ נראה כוונתו כיון דע״כ לרבי במי כיור גופיה פסלה לינה מקריאת הגבר וא״כ לפי מאי דס"ד דמקשה לא בעי רבי שיקועו א״כ קשה אף בלא רומיות רבי אדרבי קשה על רבי גופיה כיון דפסלה לינה למה לא תני שצריך לשקעו ולכן פירש דעיקר קושיא היא דלא חש לגזירת שיקועו ובל״ז י"ל דלא חש לגזירת שיקועו אבל מ״מ מצריך רבי לשקעו קודם עמוד השחר אבל השתא קשה מ״ש התם דחש לגזירת שיקועו דילמא לא ישקע והכא לא חש לשקעו אחר זה שלא יפשע קודם עמוד השחר וק"ל: ולפי שראיתי כמה פירושים בסוגי׳ זו אמרתי להאריך קצת כדי לברר כל הספיקות וביותר יש לדקדק דכולי אמוראי דלעיל מודו דספיקא הוי לר׳ אלעזר והכא מפשט פשיטא ליה ואני אומר דאף לסוגי׳ זו אליבא דכ"ע ספיקא הוי ואפילו לרבא דמוקמי להא דאמר ר״י קידש ידיו לתרומת הדשן כו׳ אליבא דר״א וראה דבריו בתחילת עבודה א״כ אי אפשר לספוקי בדברי ר״ש אינו מקדש דקאמר גבי כיור שלא שקעו אינו צריך לקדש דהלא לא ס"ל לר׳ יוחנן בסוף עבודה כר״א מ"מ אומר אני דשפיר יש לספוקי כיון דר״י סבר כר״א בתחילת עבודה יש לספוקי בדברי ר״י אי סבר אף דמי כיור לא פסלה לינה מתחילת עבודה או לא דבמי כיור מודה דפסלה לינה אף בתחילת עבודה ולכך תני דברי ר"א גבי כיור שלא שקעו אינו מקדש ומבעי׳ לן אי אינו מקדש פירוש ואין צריך לקדש ואשמועינן כמחלוקות בזו כך מחלוקות בזו דאף במי כיור אינו פוסל לינה ונשמע מיני׳ לר״י דסובר כוותי׳ בתחילת עבודה דלא פסלה לינה אף במי כיור לא פסיל לינה מתחילת עבודה או דילמא אינו מקדש דאין רשאי לקדש ואשמועינן דמודה ר׳ אליעזר דמי כיור פסלה לינה ונשמע מיניה לדידיה דסבירא ליה כוותי׳ בתחילת עבודה דלא פסלה לינה מ״מ במי כיור פסלה לינה אף מתחילת עבודה. ועתה אכתוב לך פירושא דהאי שמעתא דר׳ חייא דאמר מי כיור נפסלין למתירין כמתירין וגם רב חסדא דסבר דאין נפסלין אלא באיברים פלוגתייהו אף לר"א בר״ש לפי מאי דמספקא לן אם ר"א מודה במי כיור דנפסלין בלינה וכן ר"י דאמר שוב אין מעלהו לפי מאי דסלקא דעתך דאפילו לעבודת לילה לא חזי אפילו לר״א לפי מאי דמספקא לן דמודה ר״א במי כיור וע"כ פלוגתייהו דרבי ור"א בר"ש בקידוש ידים אם פסלה לינה מיירי ע״כ אם קידש ביום לעבודה ועבר עליו לילה דלרבי פוסל בה לינה אף דמים כשרים היו למתירין מ"מ פוסל בה לינה ור"א לא פסיל בה אבל אם קידש בלילה אף לר"א למחר צריך לקדש דקידוש זה ממים פסולים קאתי אי ר"א מודה במי כיור דפוסל בה לינה ולרבי חייא בר יוסף דסבר לעבודת לילה חזי י״ל דפלוגתייהו דרבי ור״א אף בלילה דלרבי צריך למחר לקדש אף לאיברים ולר״א אין צריך לקדש למחר לאיברים אבל לקומץ ודם אף לר״א צריך לקדש כיון דקידוש זה בא ממים פסולים לעבודת מתיר וזה לפי מאי דמספקא לן דמודה ר"א במי כיור דפוסל בה לינה  ולפי מאי דמסיק דלרבי לא פסלה לילה לעבודת מתיר אלא עמוד השחר באיברים והא דקאמר אינו מעלהו מפני גזירת שיקועו איכא לספוקי הא דאמר כיור שלא שקעו בערב מקדש ממנו לעבודות לילה ודוקא שלא שקעו אבל אם שקעו אסור להעלות מטעם גזירת שיקועו שלא יפשע א״כ לא משכחת לה דמי כיור שלא היו משוקעים בעמוד השחר אלא אם לא שקעו מבערב דאם היה משוקע בערב לא משכחת לה דלא יהיה משוקע בעמוד השחר כיון דאסור להעלות ולכך תני כיור שלא היה משוקע בערב מקדש ממנו לעבודות לילה ולמחר אם לא שקעו בעמוד השחר אינו מקדש אינו רשאי לקדש אף לר״א דר״א מודה דמי כיור פסולים בעמוד השחר או אינו צריך לקדש וכמחלוקות בזו כך מחלוקות בזו ואשמועינן דטעמא דר״א דסבר אין לינה פוסלת ע״כ הטעם משום דמי כיור לא פסלה לינה אבל אי היו מי כיור פסולים בלינה היה מודה לרבי דקידוש ידים נמי פסיל בלינה. ועתה יתבאר לך הכל על נכון בס"ד דפריך למימרא דאף לעבודת לילה לא חזי והאמר ר"י כיור שלא שקעו כו׳ ולמחר אינו מקדש וע״כ האי אינו מקדש משמע דאסור לקדש דלא נפשוט אבעין וע״כ איך אפשר לומר דאינו רשאי לקדש הלא תקשי דרבי אדרבי דהכא אמר דאף לעבודות לילה לא חזי ומתרץ מאי אינו מעלהו נמי דקאמר לעבודות היום אבל לעבודות לילה חזי כפי׳ רש"י אי הכי היינו דר׳ חייא בר יוסף איכא בינייהו גזירת שיקועו דבאמת בשביל עבודות מתיר לא היה צריך לשקעו בערב כיון דאין המים יכולים לבוא לידי פסול דיכול לקדש לעבודות לילה ואף ביום יכול לקדש לאיברים אם היה משוקע קודם עמוד השחר אלא עיקר גזירה דילמא יפשע ולא ישקע קודם עמוד השחר ויבאו המים לידי פסול דלא יכול לקדש אף לאברים ופריך והאמר ר"י קידש ידיו לתרומת הדשן כו׳ בשלמא לרבא דמוקים להאי כר"א בר״ש וע״כ לדידיה הא דמספקא לן הא דאמר ר"י גבי כיור שלא שקעו ולמחר אינו מקדש דאינו רשאי לקדש דמודה ר״א דמי כיור נפסלין בעמוד השחר ונשמע מיניה לדידיה דסבר כוותיה בתחילת עבודה מ"מ מי כיור נפסלין בעמוד השחר או דילמא א״צ לקדש ואשמועינן כמחלוקת בזו כך מחלוקת בזו וא״כ לדידיה דסבר כוותי' בתחילת עבודה א״כ אין פוסל לינה בעמוד השחר והא דסבר ר׳ יוחנן דאף למתירין פוסל לילה כרבי אלא לאביי דמוקים ליה כרבי וע״כ לרבי לא חש הכא לגזירת שיקועו של עמוד השחר אלא סבר דלא פסיל מים מקריאת הגבר דאי חש הכא לגזירת שיקוע וסובר דפוסל מים אף אחר קריאת הגבר א״כ אמאי למחר אין צריך לקדש הלא לרבי לילה פסיל לעבודות מתיר וא"כ אמאי אין צריך לקדש למחר הלא קידוש זה ממים פסולים אתו אלא ע"כ דרבי סבר דלא חש לגזירת שיקוע בעמוד השחר אלא דאחר קריאת הגבר אין פסולים מים בלינה והכא סבר רבי כר׳ חייא בר יוסף דסבר דלילה פוסלת למתירין ולאיברים אינה פסולה לילה אלא בעמוד השחר ואיכא בינייהו גזירת שיקוע ולרבי אסור להעלות שלא יפסול בעמוד השחר א״כ קשיא דרבי אדרבי דמ״ש התם דמשקעי ליה דחש לגזירת שיקוע שלא יפסול בעמוד השחר ומ״ש הכא דלא משקעי ליה דלא חש לגזירת שיקוע של עמוד השחר ש״מ דעמוד השחר אינו פוסל המים והכא אם לא היה משוקע בעמוד השחר פסיל ומשני דמסלק ליה והדר משקעי׳ ליה דבאמת רבי מודה דצריך לשקעו בעמוד השחר דמים נפסלין בעמוד השחר ופריך אי הכי למחר אין צריך לקדש למימרא למתירין מיחזי חזי כצ״ל ר"ל כיון דרבי מצריך ע"כ לשקעו קודם עמוד השחר ש״מ דסבר דמי כיור פוסל אף אחר קריאת הגבר א"כ ע״כ למימרא דלמתירין מחזי חזי דאי לאו חזי למתירין איך למחר אין צריך לקדש הלא מימיו פסולים לעבודות מתיר אלא ע"כ ש״מ דאף לעבודות מתירין מיחזי חזי א"כ היינו דרב חסדא ומתרץ מצות שיקוע איכא בינייהו כפי׳ רש״י והשתא נתברר לך כל הסוגי׳ על נכון באין גימגום ודוק:

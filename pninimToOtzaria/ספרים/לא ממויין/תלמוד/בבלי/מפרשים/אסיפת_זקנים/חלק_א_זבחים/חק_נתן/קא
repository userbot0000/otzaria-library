% קא

%% א

*גמרא* ודילמא באנינות אקריביתו ופסלתוה וכו׳ אף על גב דמפשט הכתובים בפרשה נראה דלא מתו נדב ואביהוא אלא לאחר הקרבת כל הקרבנות וירידת האש מ״מ איכא למימר דהקרבת שעיר ר״ח היה לאחר מיתתן דשם בפרשה לא נזכר אלא עבודת יום שמיני אבל עבודת מוסף ר״ח לא נזכר ודוק:

*תוס׳* ד״ה וחכמים עשו חיזוק לדבריהם וכו׳ אין פי׳ יותר משל תורה דעלמא וכו׳ ר״ל דאין לפרש דחכמים עשו חיזוק לדבר שהוא אסור מדבריהם יותר ממה שעשו חיזוק לדבר שהוא אסור מן התורה בעלמא שהרי מצינו בכמה מקומות שחכמים עשו חיזוק לדבר תורה ואף ה״נ גבי אנינות דיום מיתה דאורייתא עשו לו חיזוק שתופס לילו מדרבנן אלא כלומר חכמים וכו׳ וק״ל:

*ד״ה* ורמינהו מפני אנינות נשרפה וכו׳ ונראה לפרש דס"ד כאשר צויתי וכו׳ אלא כאשר אני מצוה עכשיו תאכלו באנינות וכו׳ כל זה הוא הצעה כדי לתרץ הא דלא משני שמואל כולה ר״נ היא כאן בקדשי שעה כאן בקדשי דורות כמ״ש בסוף ועוד כדי שלא יהא משה טועה בין קדשי שעה לקדשי דורות ושיעור דבריהם כך הוא דהמקשה ס״ד הא דכתיב כאשר צויתי כאשר אני מצוה שעכשיו תאכלו החטאת באנינות אפילו ביום משום דהיה סבור משה כמו שהותר היום בקדשי דורות אנינות לילה כסברת ר״י ה״ה הותר ביום ובזה היה טועה משה דלא חילק בין יום ללילה ולכך אמר ליה אהרן הן היום אני היום אסור ולילה מותר ולכך פריך ורמינהו מפני אנינות נשרפה ואם היתה אנינות לילה מותרת כמו שהשיב אהרן הן היום וכו׳ אמאי נשרפה היה להם לאכול בלילה ומשני הא ר״נ הא ר״י וכו׳ ודוק:

*ד״ה* ומה מעשר הקל וכו׳ תימא מה למעשר שכן טעון כסף צורה וכו׳ עיין לתוספות דפ״ב דשבת דף כ״ה ע״א סוף ד״ה הא בחול שפיר דמי מ״ש ליישב בזה:

*ד״ה* דאי ביום ק״ו ממעשר תימא בלילה נמי נימא ק״ו דהא ר״י וכו׳ ר״ל וכיון דלא אפשר למעבד נמי ק״ו בלילה שהרי הותר כאן אנינות במנחה דכתיב כי כן צויתי וע״כ דגזרת הכתוב הכא דאין איסור אנינות חל ולא עבדינן ק״ו ממעשר אם כן מה לי יום מה לי לילה כיון דבין אנינות יום ובין אנינות לילה תרווייהו דאורייתא לר״י לימא כיון דאישתרי אישתרי ודוק ובזה ל"ק מה שהקשה בספר הב״ז ע"ש ויש ליישב תמיהתם קצת דהכי קאמר ליה אהרן כיון דאיכא ק״ו ממעשר שמא לא שמעת אלא בלילה אף ע״ג דאנינות לילה נמי דאורייתא מ״מ יש לחלק דלא דמי יום ללילה דעיקר אנינות הוא דיום דכתיב ואחריתה כיום מר אלא שהתורה עשתה חיזוק לדבריה ואסרה אף בלילה א"כ איכא למימר הא דאישתרי אנינות במנחה אינו אלא בלילה דאינו אסור מן התורה אלא מטעם חיזוק ולכך לא עבדינן ק״ו ממעשר אבל יום דהוא עיקר האנינות לא הותר דשפיר עבדינן ביה ק״ו ממעשר ודוק:

%% ב

*גמרא* בשלמא לר״נ היינו דכתיב הן היום אלא לרבנן מאי הן היום יש לתמוה לגי׳ זו של רש״י אמאי לא ניחא ליה לרבנן הן היום היינו היום אסור ולילה מותר ושמא לא שמעת אלא לילה כמו דניחא להו גבי ואכלתי חטאת היום ולזה יש לומר גבי חטאת היום דכתיב אכילה ניחא להו לרבנן דהיינו היום אסור ולילה מותר אבל גבי הן היום דכתיב גבי הקרבה לא ניחא להו דלא שייך גבי הקרבה לומר היום אסור ולילה מותר אבל לר״נ ניחא דהיינו חובת היום אבל אי קשיא הא קשיא שהרי ברייתא היא לעיל והתניא הן היום אני היום אסור ולילה מותר וכו׳ דברי ר״י ופרש״י גופיה שם הן היום הן משמע דאלו הקרבנות חלוקין וכו׳ הרי דר"י גופיה מפרש הן היום היום אסור וכו׳ ואי לאו פרש"י שם איכא למימר דה״ג והתניא ואכלתי חטאת היום אני היום אסור וכו׳ ודוק:

*שם* ה״ק הן הקריבו אני הקרבתי נראה דהשתא דידעינן להאי תירוצא דהאי קרא הכי מתרצינן ליה לכ״ע בין לרבנן בין לר״נ דהכי מסתבר טפי וראיה לזה דלעיל בגמרא מתרצי האי קרא הכי בין לסברת ר״נ ובין לסברת רבנן ובזה יש ליישב הא דקשיא לן בפרש״י ז״ל בחומש שכתב הן היום הקריבו מהו אומר אלא אמר לו משה שמא זרקתם דמה אוננים שהאונן שעבד חילל אמר לו אהרן וכי הם הקריבו וכו׳ ותקראנה אותי כאלה אפילו לא היו המתים בני אלא שאר קרובים וכו׳ ואכלתי חטאת ואם אכלתי הייטב וגו׳ היום אבל אנינות לילה מותר וכו׳ היטב בעיני ה׳ אם שמעת בקדשי שעה אין לך להקל בקדשי דורות עכ״ל והנה רש״י ז״ל ארכביה לפירושיה דקרא אתרי רכשי שתחילה כתב היום אבל אנינות לילה מותר וכו׳ ואם כן אמאי לא הניחו עד הלילה ויאכלוהו ואין צריך לשורפו אלא ע״כ משום טומאה שנגעה בו והיינו כרבנן ואח״כ סיים בדבריו אם שמעת בקדשי שעה אין לך להקל בקדשי דורות והיינו כר״נ דאמר מפני אנינות נשרפה דאי לרבנן אין חילוק בין קדשי שעה לקדשי דורות דכולהו אסורים ביום ומותרים בלילה וכבר הקשה הרא״ם ז״ל זה והניח בצ״ע ע״ש ונ״ל דרש״י ז"ל שם בחומש רצה למיסבר הני קראי לכל הדעות שתחילה כתב שעיר החטאת שעיר מוספי ר"ח וכו׳ ומכולן לא נשרף אלא זה ונחלקו בדבר חכמי ישראל י״א מפני טומאה שנגעה בו נשרף וי״א מפני אנינות נשרף לפי שהיא קדשי דורות וכו׳ הרי שהביא השתי דעות ואח"כ בעי לתרוצי קראי אליבא דכ״ע וכתב מדוע לא אכלתם וגו׳ וכי חוץ לקדש אכלוה וכו׳ אלא אמר להם שמא חוץ לקלעים יצאה ונפסלה הן לא הובא שאילו הובא היה להם לשורפה וכו׳ וזה הפי׳ אתי ככ"ע אח״כ כתב הן היום הקריבו מהו אומר אלא אמר להם משה שמא זרקתם דמה אוננים וכו' אמר לו אהרן וכי הם הקריבו וכו׳ והאי פירושא נמי אתי ככ״ע כמ"ש ואח״כ כתב ואכלתי חטאת היום אבל אנינות לילה מותר וכו׳ וזה אליבא דרבנן וכיון דאנינות לילה מותר א״כ אמאי שרפוהו ולא הניחוהו עד הלילה ויאכלוהו אלא ע״כ משום טומאה שנגעה בו ואח״כ חזר ליישב אליבא דר"נ דאמר מפני אנינות נשרפה אמר לו אם שמעת בקדשי שעה אין לך להקל בקדשי דורות ודוק:

*תוס׳* ד"ה ואידך נמי הכתיב וישמע פנחס הכהן וגו ובספרי מפיק לה וכו׳ שעמדו ממנו שמנה עשר כהנים בבית ראשון ושמנים בבית שני וכו' כצ״ל ועיין לתוס׳ בפ״ק דיומא דף ט׳ ע״א ד״ה ולא שימשו כו׳ אלא י״ח כהנים:

% עד

%% א

*גמרא* איתביה רבא לרב נחמן כו׳ אמאי נימא דמית איסורא מית יש להקשות דהא רבא אמר לעיל השתא דאמרי רבנן לא נקריב אי נקריב לא מרצי דסבר בעלי חיים נדחים א"כ מאי פריך רבא הכא ממתני׳ דילמא במתני׳ הטעם דב"ח נדחים ויש לישב דמ"מ פריך הכי שפיר אמאי ימותו ירעו עד שיסתאבו ואם ימות אחד נימא דאיסורה מית ויהיו כולם מותרים להדיוט דלא כרש״י אבל קשה לי מאי פריך לעיל בריש פרקין תנינא חדא זימנא כל האסורין לגבי מזבח איסורן בכל שהוא הרובע ונרבע דילמא איצטרך לאשמועינן הכא דימותו כולן דלא נימא הך דמית איסורא מית וצ״ע:

*שם* מאי שנא אחת מארבעים כו׳ אחת מששים נמי נימא איסורא ברובא איתא יש להקשות דילמא אחת מארבעים שרינן ספק ספיקא מתרי רובי ספק אחד דנשאר האיסור ברוב בששים ואת"ל שיש כאן איסור בארבעים דילמא לא נפל איסור אלא נשאר ברוב בל״ט אבל אם נפל אחד מששים אינו אלא ספק אחד מרוב אחד דילמא נשאר בנ״ט ויש לישב דהמקשה פריך כיון דשרינן ספק ספיקא א"כ אחד מששים נמי נימא דאיסורא ברובא ותערובות שני לשתרי מספק ספיקא דילמא איסורא ~ברבוא~ {פנים מאירות: ברובא} ואת"ל שנפל כאן איסור דילמא הא דאכל לאו דאיסורא אכל מכאן תשובה נוצחת לדעת הסוברים דתערובת שני אסור לגמרי ולא שרי אלא בתערובת ג׳ והטעם בתערובת ג׳ שני הספיקות שלא היה איסור כלל בתערובת ג׳ אבל בתערובת שני צריך אתה לומר בספק שני שהיה איסור אלא מה שאוכל עתה לאו איסור אכיל ולפי דעה זו לא פריך המקשה מידי דילמא כשנפל אחד מארבעים הוי תרי ספיקי שאין שם איסור כלל ספק אחד שנשאר ברוב בששים ואת"ל שנשאר בארבעים דילמא לא נפל איסור אלא נשאר ברוב בל"ט אבל א׳ מששים אין כאן אלא ספק א׳ שנשאר ברוב בנ"ט וספק שני צריך אתה לומר את״ל שנפל איסור לכאן דילמא מה שאכל לאו איסורא קא אכיל ולדעת זו הוי כמו תערובת שני ואסור אלא נראה ברור דאף תערובת שני מותר אלא שאסור לאכול בבת אחת ולכך פריך שפיר דלישני דאחת מששים אוסרת משמע לגמרי אוסרת ופריך ואמאי נימא איסורא ברובא איתא ולשתרי ע"י ספק ספיקא ויצא לנו דין חדש בזה מה שלא נזכר בפוסקים דאם פרשו ארבעים למקום א׳ ונפל א׳ מארבעים למקום אחר כיון דתרי ספיקי דלא הוי איסור שרי לאכול בבת אחת ודוק ואף לפי האמת נמי מוכח כן:

*רש״י* ד״ה ר"ש אומר לריבוא אסורין כו׳ אבל אם פירש כו׳ מותר אף שלשה אמצעים כתב מ"ו הב"ז וז"ל שלש מחלוקות בדבר דלרמב״ם תערובת ג׳ שרי מחמת ספק ספיקא אבל תערובת ב׳ אסור ולרש"י ס"ל ג"כ דתערובת ב׳ אסור וכשפירש אחר כך אחד לתערובות ג׳ אז שרי לגמרי גם התערובת הא׳ למפרע אבל התוספות ס"ל דגם לכתחילה כשנתערב מתערובת הא׳ לב׳ שרי לגמרי עכ"ל ולא זכיתי להבין דבריו במה שכתב לדעת רש"י התערובת שני אסור אם לא נתערב ממנו לג׳ דהא רב אתי ע"כ כר"ש ואפ״ה אם נפלו ארבעים למקום אחד אין אוסרות ואף דהוי תערובת שני אלא נראה לי פשוט דאף רש״י מודה דתערובות שני מותר אלא דלעיל כתב רש"י ד"ה רימוני בדן כולן אסורים ואפילו אחרונים ר"ל דאשמועינן רבותא דמאן דאסר אסר אפילו בתערובת ג׳ ואח״כ כתב מותר אף שלשה אמצעים ר"ל מאן דשרי שרי אפילו באמצעים וה"ה אם לא נפל לתערובת ג׳ שרי ולא נקט תערובות ג׳ אלא למאן דאסר אסר אף באחרונים וכן מצאתי בש״ך ביו״ד ס״ק מ״ט דכתב דאף לרש״י התערובת שני שרי אם אינו אוכלה בבת אחת כנ״ל ברור ונכון ועיין עוד מה שאכתוב בדברי התוספות:

*תוס׳* ד״ה ונפלה אחת מהן לים כו׳ ודוקא נפלה ממילא אבל הפילה אפילו שוגג קנסינן יש להקשות דהא רב נחמן סבר כר״א דסבר אם קרב הראש של אחד מהן יקרבו כל הראשים והתם קרב ע"י אדם שוגג וצריך לומר ע״כ דאחד קרב שלא ידע כלל מתערובות וכל שלא ידע מתערובות כלל והפיל א׳ מהן לים לא שייך ביה קנס וק"ל:

*ד"ה* רב דאמר כו׳ וי״ל דהא דאיצטרך לן קרא לא לחד בתרי איצטרך ר"ל אי לחד בתרי איצטרך א״כ חד בתרי בקדשים ע"כ קיל מחד בתרי בשאר איסורים וי״ל בקדשים התירו בנפל אחד לים ולא בשאר איסורים אלא לחד בחד איצטרך ומדרבנן אסרוהו אפילו חד בתרי א"כ חד בתרי שוה בשאר איסורים ובקדשים דמה לי הכא דמותר מן התורה חד בתרי ורבנן גזרו או בקדשים דמותר מן התורה ורבנן גזרו ואפ"ה אם נאבד אחד מן עולם תלינן איסורא ביה ה"נ בשאר איסורים ומזה הוכחתי דאף דדבר שהתירה התורה בפירוש ביד חכמים לגזור ולאסור דהכא התירה התורה בפירוש מום בם הוא דלא ירצו הא ע"י תערובות אפי׳ חד בחד ירצו וחכמים גזרו דלא כט״ז ביו"ד סימן קי״ז:

*ד״ה* פירש אחד מהן לריבוא כו׳ דריבוא ראשון אי מתהני מכולן בבת אחת אסור וראיתי מאור ענינו הב"י בסימן ק״י פי׳ בכאן דברי התוספות וז"ל ושמא י"ל דרבינו מפרש דלהנות מכולן בבת אחת דאסור אפילו בששני בני אדם נהנין מהם אסור כיון דבשעה אחת נהנין מכולן ודאי חד מתהני מאיסורא בההיא שעתא ואסור וכך לי אכילת אדם אחד שתים אחר שתים כמו ~אכילה~ {אכילת} כולם בבת אחת לשני בני אדם עכ״ל ולא נהירא לי כלל שמעתא כהאי פירושא דא"כ איך מקריבין על המזבח כל ~הראשונים~ {פנים מאירות: הראשים} דהא הוי כמו אכילת אדם אחד שתים אחר שתים:

*בא״ד* ובקונטרס לא פירוש כן ר״ל לא פירש כמו שפירשוהו דלכך נקט לרבוא שלישי שמותר לאכול בבת אחת אלא כמו שפירוש לעיל {פנים מאירות: ד}לרבותא נקט דלמאן דשרי ספק ספקא שרי אף בתערובת שני ולמאן דאסר אסר אף בתערובת שני וק״ל:

%% ב

*גמרא* לא אמרינן איסורא ברובא איתא נראה לי אף דאמרינן לעיל היכא דנפלו ששים למקום אחד אוסרות מטעם דאיסורא ברובא איתא דוקא לחומרא אמרינן כן ולא לקולא וק"ל:

*שם* פיסקא הרובע ונרבע בשלמא כולהו לא ידיע אלא האי טריפה ה"ד קשה לי היה לאוקמיה שנתערב בבהמה שהאכילה חלתית דאמרינן האכילה קורט של חלתית טריפה שודאי נוקב בני מעיה ויש לישב דהא כתבו התוספות בריש פירקין דע"כ דאחרי רעיה אפשר בבדיקה וזולת זה לא מהני רעיה דלמיכלה אי אפשר משום ספק טריפה ולכלבים אי אפשר דאין פודין קדשים כו' ואם כן בהאכילה קורט של חלתית לא מהני בדיקה כמו שדייק הטור בס"ס נ"א מלישנא
דשמואל ולכך לא רצו לאוקמיה בהאכילה קורט של חלתית דא״כ לא היה מועיל כאן רעיה דלמיכלה אי אפשר משום ספק טריפה ולכלבים אי אפשר ומחיים נמי לא אפשר להנות ע"ש בתוספות והכא י"ל דהוי מצי למדחי כר' ירמיה לא אמרי מ״ט דא"כ לא היה מועיל כאן רעיה אלא דעדיפא משני כר״א לא מוקמי וע"פ זה ישבתי[^] קושית דודי מ"ו הש"ך בסימן נ"ז דפריך לוקמיה בפשיטות כגון דאיתערב ספק דרוסה או ודאי דרוסה שאין המקום הדריסה ניכר מבחוץ כיון דצריך בדיקה לאחר שחיטה דוקא ירעו עד שיסתאבו ומכח קושי׳ זו רוצה להוכיח דאם בדק בחוץ ולא מצא רושם הדריסה דכשירה ואין צריך שוב לבדוק עכ״ל ע"ש ולי נראה לפי טעם שכתבתי דאין כאן קושיא דהא כתב הב"י בסימן נ"ז דברי הרשב"א וז"ל כתב הרשב"א בדק ולא האדים הבשר מבחוץ כו׳ עד ועוד י״ל דלודאי דרוסה יש בדיקה ואם לא האדים מבפנים והאדים מבחוץ כשירה אבל אם גם מבחוץ לא האדים כיון שודאי נדרסה ובודאי האדים ואינו ניכר חוששין שמא מבפנים הוא ומ״ש ואם לא בדק סמוך לדריסתו יראה לי שחוששין לו כו׳ כלומר אע"פ שאין ניכר בו אדמימות מבפנים כיון שגם בחוץ אינו ניכר חוששין לו עכ"ל א״כ לפ"ז לא רצו לאוקמיה דלא ניכר רושם הדריסה מבחוץ א"כ בזה לא מהני בדיקה בפנים א"כ איך קתני במתני׳ ירעו דמאי מועיל רעיה דכיון דאסורים מספק טריפה ולכך מוקי שודאי ניכר רושם הדריסה מבחוץ אלא שנתערב בדרוסת הקוץ ומהני ביה רעיה דאי לא מצאו בפנים רושם אף שיש בחוץ מותר כנ״ל בזה נכון בס"ד:

[^*הגהות הגרעק״א זי״ע.* אין זה מספיק דמ"מ תקשי הא ר׳ ירמי׳ ע״כ ס"ל דפודין את הקדשים להאכילן לכלבים הוי מצי לאוקמי כר׳ ינאי ובודאי דרוסה:]


*תוס׳* ד"ה ואיכא דאמרי סבר לה כר״א כו׳ ונראה כלשון הראשון שפירוש הקונטרס צ"ל אחרון כו׳ הכא נפל איסורא לריבוא ר"ל כמו שהתם שתלינן איסורא באותו שנפל אפ"ה לא התיר ר"א לאכול שנים שנים אלא מכח ספק ספיקא אבל אחד אחד לא אף שאנו אומרים שאין איסור בכאן אלא באותו שנפל אפ"ה לא חשבינן לספק ספיקא אלא היכא דאוכל שנים דמגו דאחד ודאי היתר הוא א"כ בתערובות נמי כן הוא דתערובת שני אף שאנו תולים דאיסור ברבוא איתא מ"מ אינו מותר לאכול אחד אחד אלא דוקא שנים שנים ומאוד הפלאתי למה לא הביאו הפוסקים דעה זו בשם ר"ת דאף בתערובת שני אינו מותר לאכול אלא שנים שנים וצ"ע:

*ד"ה* האי משיך והאי עגיל כו׳ ס"ד דילמא אפשר לברר וכן צ"ל ע"כ דאפשר לברר בין דרוסת יד לדרוסת רגל וק״ל:

*ד"ה* והא בעי סמיכה כו׳ וא״ת ולוקמיה בערל וטמא כו׳ וכ"ת בעוף מיירי יש לדקדק א"כ אי בעוף או בבכור ומעשר איירי מאי איריא ערל וטמא אפילו טהור נמי וק"ל:

*בא"ד* ויש לומר דה״נ כיון דיש לו תקנה ברעיה אין לעשות בלא סמיכה ר״ל דבדמים יקחו ויסמוך כל אחד קרבנו ולפ"ז ע"כ בערל וטמא מיירי דלית להו תקנה כגון ערל שמתו אחיו מחמת מילה או בקרבן הקבוע לו זמן א"כ לא תרצו בזה התוספות קושייתם דלוקמי הכא בערל וטמא שנתערבו קרבנותיהם וע"כ אי אפשר ברעיה דאף דירעו סוף סוף לא יוכלו לסמוך וע״כ נראה לי דגרסינן בדברי התוספות לעיל וא"ת והא  ערל וטמא דמשלחין קרבנותיהם כצ"ל ר״ל דעיקר קושייתם דהא לא חיישינן לסמיכה התם וא״כ מאי פריך הכא והא בעי סמיכה דמצינו דסמיכה אינו מעכב וכן הקשו מפרק כל הגט ותירצו דלא חשו על הסמיכה אלא היכא דיש נדנוד אחר אבל הכא לא יתכן לתרץ כן ר"ל דהכא לא יש נדנוד אחר א"כ מאי פריך הכא והא בעי סמיכה הלא לא מצינו שהקפידו על הסמיכה וראיה מערל וטמא ותירצו דהכא כיון שיש לו תקנה ברעיה אין לעשות בלא סמיכה והשתא חזרו מתירוץ דלעיל אלא ניחא להם דכל היכא דאפשר לתקן הדבר ולקיים מצות סמיכה אין לעשות בלא סמיכה אבל זו אינה קושיא דלוקמיה הכא בערל וטמא דהא התוספות סבירא להו לקמן דדוחק לאוקמיה בערל וטמא כל זה נראה לי ברור ונכון בס״ד:

*בא"ד* דהתם אין להם תקנה אחרת ר״ל וברעיה אי אפשר דסוף סוף לא ידעו להקריב לשם מי וק״ל:

*בא״ד* ומיהו קשה מההיא דכל המנחות כו׳ ובקרבן נשים ליכא לאוקמיה כו' וכן אי אפשר לאוקמיה בעופות כיון דבעי תנופה וכן פי׳ התוספות במנחות ודוחק להעמידה בערל וטמא וראיתי במהרש"א בגיטין דף כ"ח ע"ב וז״ל דאי בערל וטמא איירי למה ליה למנקט ממדינת הים עכ״ל ולא מתיישב לי דהא התוספות תירצו דבכאן מיירי ביורש א״כ קשה נמי למה נקט ממדינת הים אלא ע״כ דנראה להם לדוחק לאוקמיה בערל וטמא כיון דלא מוקמינן הכא במתני׳ ערל וטמא וק״ל ועיין הכל באר הטיב בב"ז שהגי׳ על נכון:

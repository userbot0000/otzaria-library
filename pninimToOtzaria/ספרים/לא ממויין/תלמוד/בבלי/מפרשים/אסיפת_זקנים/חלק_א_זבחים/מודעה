% מודעה

*הנה* ידוע מחכמינו ז"ל שהפליגו מאוד את לימוד עניני העבודה שהיה בזמן המקדש שהקב״ה מעלה זה כאלו הקריב הקרבנות ממש וגם מקרב בזה את הגאולה וכאשר הבאנו דבריהם לקמן בהקונטרס שיחדנו לזה וא״כ היה ראוי שכל איש ישראל יקדיש מעט מעתותיו ללימוד סדר הקדשים ובעו״ה נהפוך הוא שסדר הזה הלואי שימצא אחד מעיר שיהיה עוסק בו. והנה סיבת הדבר רבות הנה אך אחת מהן הוא כי עניני הקדשים עמוק מאוד ואין מצוי לפני כל אחד מפרשים קבועים על המסכתות האלו לעיין בהם כמו על שאר מסכתות הש״ס ואותם שכבר נדפסו כבר ספו תמו ואין מצוי אף אחד בעיר, גלל כן קמתי ונתעוררתי בעזה"י ולקחתי את ראשי המפרשים [היינו הברכת הזבח והצאן קדשים והפנים מאירות והחק נתן] ודפסתי כולם על דף אחד [מעין שיש על שאר מסכתות הש"ס מהרש״ל ומהרש״א ומהר״ם על דף אחד] כדי שיהיה נקל לפני הלומדים לעיין בהם, עוד זאת עשיתי לפי מה שידוע שסדר הזה לפני בוא אלו הגאונים הנ"ל היה זה הסדר מלא קמשונים וגם היה מחובר כל דברי רש"י וכן כל דברי התוספות בדבור אחד עד שבא בעל בה"ז [הוא היה ראשון לכל] ותיקן הכל על מכונו וגם חידש חדושים הרבה אך מפני ריבוי ההגהות לא היה ניכר החידושים שיש בתוכו עד שהיה נראה לפני הקורא שכל ספרו הוא רק הגהות ובאמת לא כן הוא כי יש בו הרבה פנינים יקרים מחידושיו ובביאוריו בכל דף ודף וגם מישב הרבה פסקי הרמב״ם הקשים וב״ה שגם ע״ז פקחתי עיני וחילקתי הגהות לחוד וחידושים לחוד וכעת יהיה זה הספר להאיר עיני הלומדים בעזה״י. גס עשיתי קונטרס גדול המכיל בתוכו שנים עשר פרקים בו יראה הקורא גודל נחיצת לימוד סדר הקדשים מכתובים ומאמרי חז"ל וגם כל הראשונים שזירזו לזה.

אלה דברי עבד לעבדי ה׳ הצעיר שבכהונה *ישראל מאיר* ב״ר *ארי׳ זאב* הכהן בעה"מ ספר חפ"ח ומשנה ברורה על שו״ע או״ח


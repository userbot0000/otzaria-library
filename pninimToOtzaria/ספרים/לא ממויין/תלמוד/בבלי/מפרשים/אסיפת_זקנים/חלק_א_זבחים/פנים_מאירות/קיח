% קיח

%% א

*גמרא* א"ל יחיד חובות שקבוע להן זמן מנא ליה ומ"ו הב"ז מוחק גירסא זו וראיתי בדפוס בסליאה דמשני א"ל תתרגם מתניתך בעולת חובה דאיכא עולת ראיה ולפי האי גירסא הוי הקושיא איך אומר אין בין במה גדולה לבמה קטנה אלא חובות שקבוע להן זמן שלא קרבו בקטנה הא לא מצינו ביחיד חובות שקבוע להן זמן ומשני דמצינו שפיר ביחיד חובות שקבוע להן זמן כגון בעולת ראייה שהצבור קרבו עולת חובה שלהם והיחיד לא קריב עולת ראיה אף שקבוע להן זמן אכן מדפריך בתר הכי ולוקמא במנחת חובה דהא איכא חביתין משמע דאינו מקפיד על קביעת זמן דהא במנחת חובה אינו קבוע זמן ביחיד ולפי פי׳ רש"י והתוספות נראה שגרסו כגירסת הב״ז וק״ל:

*תוס׳* ד"ה ותתרגם מתני׳ כו׳ מ"מ על חינם הזכיר פסחים ר״ל וע״כ אתי למעט שלא הקריבו אפילו חטאת שקבוע להם זמן ועל זה הקשו ותימא מנ״ל לר"ש הא וק"ל והא ליכא למילף מפסח דפסח נמי אין כיוצא בו נדבה כצ"ל:

*גמרא* מנא הני מילי אמר ר׳ יוחנן כתוב אחד אומר ותביאהו בית ה׳ שילה כו׳ נראה דאתיא כמ"ד דשילה היה בחלקו של יוסף דלמ"ד לקמן ע"ב דסנהדרין היו בחלקו של יוסף וא"כ י"ל דבית ממש היה בשילה בחלקו של בנימין והא דקרא אהל אפשר שסנהדרין היו יושבים באהל בשילה וק"ל:

%% ב

*רש״י* ד"ה בן ~פורס~ {פנים מאירות: פורת} כו׳ וימאס באהל יוסף בתר ויטש משכן שילה כתיב כצ"ל:

*גמרא* בעיא ר׳ ירמיה עומד על גבי נחל כו׳ ר"ל את"ל בבעיא דרב פפא דאינו אוכל דבעינן שיראה אף בשעה שיושב מ"מ מבעיא ליה בנחל דיש לומר דאי לא היה נחל היה רואה אף ביושב או דילמא דלא שנא וק"ל:

*שם* אמר רב אדא מאי קא קשיא דילמא שכינה בחלק בנימין וסנהדרי גדולה בחלק יוסף מדמצינו בבית עולמים כו׳ לכאורה קושיא דרב יוסף אינה מתורצת בתירוץ זה דלפי זה למה אמר וימאס באהל יוסף ובשבט אפרים לא בחר כיון דעיקר שכינה היתה בחלקו של בנימין הוי ליה למימר ובשבט בנימין לא בחר ונראה לישב דהא בלאו הכי יש לדקדק למה ליה למימר מדמצינו בבית עולמים אלא נראה ברור דאמרינן בשבת דף קל״ט אין הקב"ה משרה שכינתו עד שיכלו שופטים ושוטרים רעים מישראל שנאמר ואשיב ידי עליך וגו׳ ולפ"ז עיקר השראת שכינה בישראל היה בשביל סנהדרין ולכך נראה דהיו צריכים שסנהדרין יקבעו מקומם דוקא בעזרה כדאיתא בפ׳ איזהו מקומן דף נ"ד משום האי טעמא ושילה היה בימי שפוט השופטים ולא היו שופטים טובים כמו שאמרו אוי לדור ששופטיהם צריכין להשפט וע"י זה נסתלקה השכינה ולכך תירץ ר׳ אדא שפיר דילמא סנהדרין היו בחלקו של יוסף ולכך כתיב ובשבט אפרים לא בחר דע״י מקומו שלא היו שופטים טובים לא בחר להשרות שכינתו ולכך מייתי ראיה מדמצינו בבית עולמים דשכינה בחלקו של בנימין וסנהדרין בחלקו של יהודה וא"כ איך אמר קרא בתר וימאס באהל יוסף ויבחר את שבט יהודה וגו׳ ויבן כמו רמים מקדשו הא מקדש הוי בחלק בנימין אלא ע"כ עיקר הבחירה היא משום סנהדרין וכיון דהוי סנהדרין בחלק יהודה קאמר ויבחר שבט יהודה א"כ דילמא בשביל סנהדרין שהיו בחלקו של יוסף ולא הוו מעלי קאמר וימאס באהל יוסף ובשבט אפרים לא בחר וק״ל: ובזה נראה לישב פסוקים בתהלים סימן קל"ב ירושלים הבנויה כעיר שחברה לה יחדיו כי שמה ישבו כסאות למשפט כסאות לבית דוד ופירוש רש"י כשיבנה שלמה בנין בית המקדש תהיה בנויה בשכינה אך זה אי אפשר אם לא שיהיו שופטים טובים ולכך אמר כי שמה ישבו כסאות למשפט ר"ל הסנהדרין יהיו בעזרה וע"י ישרה הקב"ה שכינתו והא דאמר כסאות לבית דוד משום דאמרינן אין ישיבה בעזרה אלא למלכי בית דוד בלבד ונראה הטעם דאיתא בח"א דהא דסנהדרין הוי בחלק יהודא דלו משפט המלוכה וכתיב מלך במשפט יעמיד ארץ עכ"ל ולכך אין ישיבה בעזרה אלא למלכי בית דוד דלו משפט המלוכה כדכתיב מלך במשפט ודיין מצוה בישיבה וזה מורה על כבוד מלכותו שהיה יושב בעזרה שהיתה בחלקו של יהודה משא"כ מלכי ישראל וק"ל ויש לומר דע"י זה נתקנא דואג כיון דמצא מקום בית המקדש שהיה יכול לסמוך לשכת הגזית בעזרה א״כ יש ישיבה בעזרה למלכי בית דוד כי הוא מורה שמלך יושב במשפט אבל אם לא היה יכול להתקרב המקדש לסנהדרין לא היה ישיבה גם למלכי בית דוד וק"ל ולמ"ד דבחלקו של יוסף היה המשכן נראה דזה פי׳ הפסוק שמענוה באפרתה מצאנוה בשדה יער ר״ל ששילה בימי דוד כבר חרבה לכך אמר שמענוה באפרתה ר"ל שם שמענו שהיה המשכן והשכינה באפרת בחלקו של אפרים כי שילה בגבול אפרים כתיב ועכשיו מצאנוה בשדה יער ר"ל בחלקו של בנימין וק"ל:

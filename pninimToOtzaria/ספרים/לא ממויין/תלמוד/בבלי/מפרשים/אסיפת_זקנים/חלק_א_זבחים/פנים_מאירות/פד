% פד

%% א

*תוס'* ד"ה הלן אע"ג דתני אלו תני ושייר כו׳ יש לפרש בלשון קושיא כיון דתני אלו איך תני ושייר ותירצו משום דמהני דהכי שמעינן וק״ל:

*ד"ה* וחוץ למקומו כו׳ אבל חוץ לזמנו לא ירד משום דמרצה לפיגולו ואף דילפינן חוץ למקומו מחוץ לזמנו כדאמרינן בסמוך מ״מ היכא דחסרה זריקה צ״ל דלא ילפינן מחוץ לזמנו כיון דלענין חוץ לזמנו לא חסרה זריקה דמרצה לפיגולו אבל בקדשי קדשים כיון דאין חסרה זריקה בחוץ למקומו שפיר ילפינן מחוץ לזמנו וק״ל:

*בא״ד* וכי האי גוונא מפליג בסמוך כו׳ בין קדשים קלים לקדשי קדשים. ואף דלפי האמת כתבו התוספות לעיל ד״ה למעוטי קמצים דאף ר"י אית ליה הך דעולא דאמר אימורי קדשים קלים שהעלו לפני זריקה לא ירדו מ״מ יש לומר דתודה חוץ למקומו הוי פסול בגופיה ולכך תרד ויש להקשות לפי זה מאי פריך המקשה לעיל ראוי לו אין כו׳ למעוטי מאי דילמא אתי למעט תודה ששחטה חוץ למקומה כיון דחסירה זריקה חשובה בה ולכך תרד ואין לומר דזה לא אתיא אלא אליבא דר״י כדכתבו התוספות בסמוך דהא ע״כ הא דאמר רב פפא לעיל קמצים שלא קדשו בכלי לא אתי אליבא דר״ש והוצרכו התוספות לומר אליבא דר״ש משכחת ליה שאינו ראוי לבונה קודם קמיצת הסולת א״כ הדרן קושין לדוכתן היה לו לומר תודה ויש לישב ודוק:

*בא״ד* וי״ל פסול שלא במקומו חמיר טפי כו׳ והוי כמו שחטן בדרום. ואף בקדשי קדשים בחוץ למקומו דלא ירדו אף לר"י ואי הוי כמו שחיטת דרום הלא סבר ר״י דירדו בקדשי קדשים צ״ל ע"כ בקדשים קלים כיון דחסרו זריקה הוי כמו שחיטת דרום אבל לא בקדשי קדשים ודוק:

*ד״ה* פרט לנשחטה בלילה רובע ונרבע לא צריכי מיעוטי לר״י לא יכולתי להבין דבריהם למה לא צריך מיעוטי לר״י דהא ר״ש ממעט רובע מזאת א״כ לר״י לא אייתר אלא תרי מיעוטי ובתוספות דנדה דף מ׳ ע״א ד״ה זאת היא עולה תירצו דבאמת חד מיעוטי לר״י אתי לרובע ונרבע ונשחטה בלילה ויצא דמה ממעט תרווייהו מחד מיעוטי דשקולים הם עכ״ל:

*ד״ה* הניתנין למעלה כו׳ הוי ליה למנקט נשחטה בלילה ונשפך דמה כו׳ קשה בלא זאת נמי מוכח דר״י פליג אניתנין דאי לא פליג כי היכי דפליגי רבה ור׳ יוסף אליבא דר״ש היה להם לפלוג אליבא דר׳ יהודא ויש לישב:

בסוף דיבור ומיהו יש לדמות פסול מצוי לפסול שחיטה כו׳ ר״ל לעולם אם השחיטה בהכשר בצפון וקבל בדרום הוי פסולו בקודש אבל אם שחטן בדרום פסול והא דאותביה ר״י לרבה אף שהמליקה שהיה במקום שחיטה נעשה בהכשר וזה חשיב פסולו בקודש ולזה כתבו דפסול מצוי שנעשה לאחר מליקה בהכשר יש לדמות לפסול שחיטה שהיה בדרום מקבלה שהיה לאחר שחיטה כשירה כיון שמוציא הדם מן הגוף כמו שעושה בשחיטה אפ״ה לא ירדו ומינה פריך לרבה דאף בשחיטת דרום לא ירדו ועיין בתוספות דנדה סוף ד"ה והניתנים למעלה וק״ל:

*ד"ה* ומוציא אני את אלו כו׳ וא"ת אתנן ומחיר ר״ל ע״כ דאי אפשר לומר שנתן בהמת חולין והיא הקדישה כיון דפסיל להקדיש פשיטא דירדו אלא ע"כ בתר דאקדיש נתן לה הא אמרינן לכל נדר פרט לנדור וק״ל:

*בא"ד* והתם כו' דלא גרסינן בהווייתן הן קדושין לפי מה שפירשתי ניחא ר"ל דנקט זה לרבותא דלא תימא כיון דבהווייתן הן קדושים הוי כמו שהקדישה כשהן חולין ולזה לא איצטרך לרבות קמ"ל דהוי כלאחר שהוקדשו כיון דקדיש אגב אמיה וק"ל:

*בא״ד* וי"ל דמקדישן בבטן קדושת פה והוי כמו שנתן לה באתנן דחל איסור אתנן אף לאחר שהוקדשו דקדשי אגב אמן כן נמי אם הקדיש בפה והוי כמו חזי להקרבה אגב אמיה וה"א דלא תרד קמ״ל דתרד ועיין בתוס׳ דנדה:

*ד"ה* הגהה יוצא כו׳ ועוד י״ל כו׳ מיהו בדם המתיר לא ילפינן ר"ל דדוקא בשר ואימורים ילפינן מבמה אף שהוא תרתי לריעותא פנים מחוץ ומדבר שבהכשירו אבל עבודת דם לא ילפינן פנים מחוץ ומדבר שבהכשירו וכן אפילו בפנים לא ילפינן אלא דם מדם ודבר שבהכשירו כמו שסיימו בדבריהם ומיהו אשכחן דילפינן מהכשירו בדם מדם אבל עבודת דם מאימורים שהוא תרתי דם מבשר ודבר בהכשירו לא ילפינן:

*בא״ד* וכן קבלו פסולין לא מכשר אלא בהנך דחזו לעבודת צבור אבל זר לא כו' קשה לי לכל הפירושים אמאי ילפינן לר״י לן בדם מלן דאימורים אחרי עמוד השחר דהוי דבר שלא בהכשירו ולן דאימורים יליף מלן דבשר דהוי בהכשירו וחשיב ליה בנין אב מבנין אב א״כ זר נמי נילף מטמא דבר שלא בהכשירו וטמא ילפינן מבהכשירו דמצינו בעבודת צבור דכשר וצ"ע:

*בא"ד* ועוד הא דמכשיר התם מליקת שמאל משום דאשכחן לה הכשירה ביום כפורים הא לא יליף מבהכשירה ר"ל דדוקא עבודת דם מדם דשוים ילפינן מבהכשירה אבל עבודת דם מכף בי"כ שנטל בשמאל אינו דומה זה לזה וגם דבר שבהכשירה לא ילפינן זה מזה כמו דלא ילפינן עבודת דם מאימורים וק"ל: וכן לילה מאיברים ופדרים כצ"ל:

*בא״ד* וי"ל דלעיל פירשתי דההיא סוגי׳ כר"ש כו׳ דבריש מעילה מדמי בית הבליעה ואם עלה לא ירד להדדי כו' קשה לי כיון דמדחי שם הגמרא דתנא אזאת תורת עולה קא סמיך ור"ש לא יליף זר מבמה אם כן כיון דמטמא בבית הבליעה בודאי אם עלה ירד דהא במעילה מדמי להדדי א"כ אמאי מספקי תוספות לעיל ד"ה הניתנין אי לר"ש אפילו בהנך דלא חזי לעבודת צבור לא ירד או לא הא דבר זה תלוי בפלוגתא דרב ור׳ יוחנן דפליגי אי זר מטמא בית הבליעה דילפינן מבמה אם כן אם עלה לא ירד ולרב דלא יליף מבמה ע"כ מטמא בית הבליעה א"כ אם עלה ירד ויש לישב ודוק:

*בא"ד* ואין חילוק בין חד פסולה לתרי כדפירשנו ר"ל לעיל דלן בדם שתי לינות נמי כשר וק"ל ואין לומר תירוץ על קושיא זו דלר"י יצא דמה מדכתיב מיעוט ג׳ אם כן מנ"ל למעט יוצא דמה יותר מלן דמה ודוק ועיין בתוס׳ דנדה דף מ׳ ע״ב ד"ה פרט לנשחטה בלילה:

% כז

%% א

*תוס׳* ד"ה ואי שלא במקומו כו' והוא בדף כ״ו ע"ב תימא ואי לאו כמקומו דמי לאלתר אמאי כשר וכתב מ"ו הב"ז וז"ל ונראה לפירוש רש"י ד"ה ליתן את כו׳ וז"ל וא״כ זריקה פסולה היא כו׳ לא קשה מידי דבהניח להקריב לאלתר שלא במקומו לא מיפסל אי זרק אח"כ במקומו אבל בהניח למחר מיפסל א"כ פסול לר"י אף במחשבת הינוח אכן מפרק כל הפסולין דר"י לטעמי׳ הוכיחו שפיר ומסוגיא דכאן ל״ק כלל ואין צריך ולטעמיך ודוק נ"ל עכ"ל ואני לא זכיתי להבין דבריו דנראה לי דמסוגי׳ דכאן שפיר מקשים התוס' בתימא גדולה והוכרחו לומר ולטעמיך וזה פירושם תימא ואי לא כבמקומו דמי וע״כ אמאי פסול אלא ע״כ משום דהוי מחשבת הינוח דהא עכ״פ חישב להניח למחר והוי מחשבה כמעשה א״כ לאלתר אמאי כשר כיון דחישב לזרוק שלא במקומו יהיה פסול כמו אם זרק שלא במקומו היה פסול לגמרי כן אם חישב לזרוק שלא במקומו יהיה פסול כיון דמחשבה כמעשה ושלא במקומו לאו כבמקומו דמי כנ״ל ברור דבריהם ואין להקשות מאי קשיא להו דילמא המקשה היה סבר כיון דשלא במקומו לאו כבמקומו הוי כמו שנשפך מן הכלי אל הרצפה ויאספנו ולכך לאלתר כשר אבל למחר הוי כמו מחשבת הינוח זו אינה קושיא כלל חדא כיון דאיצטרך לאוקמי׳ אליבא דר"י ולקמן אמרינן לר"י לא יאספנו היכא דקלטיה מזבח ועוד דמ״מ תקשי ליה אמתניתין דאמאי קתני פסול יאספנו ושפיר מקשים התוספות תימא והוכרחו לתרץ דהוי מצי למימר ולטעמיך וק״ל:

*ד"ה* יצא כו׳ עד וי"ל כו׳ דהא לא שרי בשר באכילה ר"ל אבל בשירים שחסרו דאי לא היה מחשבה היה הקטרה מעליא ולא היה איסור מחמת הקטרה אלא היה איסור מקודם הקטרה מחמת שחסרו ולכך מהני להו הקטרה למקבעינהו בפיגול ובזה מתורץ גם קושיא ראשונה דאיצטרך לא יחשב ולא הייתי ממעט זה רק היכא דאי לא הוי מחשבה לא הוי זריקה מעליא אבל היכא דאי לא הוי מחשבה הוי זריקה מעליא דאף דהיה אסור לאכול מקודם כיון דלא תלוי בזריקה שפיר הוא קובע פיגול בזריקה ואין לומר דמי שפגולו גרם לו משמע שפיגולו גרם לו עתה יצא זה שאיסור דבר אחר גרם לו מקודם ולכן פירשו התוספות וי"ל דמי שפיגולו גרם לו משמע באותה עבודה ותירוץ זה עולה עם וי"ל דלעיל לכוונה אחת ודוק:

*בא"ד* קמשמע לן לא יחשב ואין להקשות השתא אפילו אי לא היה מחשבה היה זריקה מעליא מ"מ כיון דנפסל תחילה לא קבע פיגול בזריקה א״כ בשירים שחסרו נמי נימא הכי כיון דנפסלו מקודם לא יקבע פיגול בזריקה וי"ל דלא יחשב משמע דוקא מחשבות מוציאות זו מזו אך קשה לי דלפי זה מאי דוחקיה דהתוס׳ דמי שפיגולו גרם לו משמע באותה עבודה היה להם לתרץ דמי שפיגולו גרם לו משמע אף בעבודה אחרת ואיצטרך לא יחשב דאי לא נכתב הייתי ממעט מי שפיגולו גרם לו יצא זה שאיסור דבר אחר גרם לו אפילו שירים שחסרו דלא מקבעי פיגול בהקטרה ואיצטרך לא יחשב ללמד דדוקא פסול מחשבות מוציאות זו מזו ולא מה שנפסל בפסול אחר וק״ל ובאמת היה נראה לי תירוץ אחר על הא דמקשי התוס׳ דלמה לי לא יחשב כיון דבהאי קרא אם אכל יאכל כתיב לא ירצה הייתי אומר דהקפידה תורה על לא ירצה דזריקה דלא מרצי דלא מייתי לידי פיגול אבל זריקה דמרצי אף דלא שריא בשר אכילה מייתי לידי פיגול ולכך איצטריך לא יחשב ואתי ללמד כל היכא דלא מרצי לא מייתי לידי פיגול וע"כ מי שפיגולו גרם לו אתי אפילו היכא דמרצי אלא דלא שרי בשר באכילה לא מייתי לידי פיגול וק"ל:

*בא"ד* דאי לאו הכי ליפלוג בנתנים למעלה למטה פסול בשר באכילה כמו במעשה ר"ל דהתם פריך ולפלוג ר׳ יהודא בניתנים למעלה למטה ותירצו סבר שלא במקומו כבמקומו דמי ואי ס"ד דר"י עביד מחשבה כמעשה אף דבמעשה לאו פסול גמור הוא א"כ מ"מ קשה קושית המקשה דליפלוג ר"י בניתנין למעלה למטה דפסול בשר באכילה אם עביד מעשה ולחכמים כשר בחישב אף הבשר וק"ל:

*גמרא* מנ"ל הא דכתיב אם האכל יאכל ויקרא ז׳ יש להקשות דלפי זה מאי פריך לעיל בדף כ"ו ע״ב אי הכי בשר נמי אמר קרא לכפר תיפוק ליה בלא קרא ע"כ אי אפשר לומר דמרצי אבשר דא"כ למה לי קרא פיגול יהיה מי שפיגולו גרם לו ללמד דזריקה דלא שרי בשר באכילה לא מייתי לידי פיגול תיפוק ליה דמרצה אבשר ושפיר קובע פיגול בזריקה זו אלא ע"כ מדאיצטרך פיגול יהיה ש"מ דאינו מרצה אבשר ויש לישב:

*שם* ריש לקיש אמר לעולם פסול ממש כו׳ תנן חישב את הניתנים תמיא לי טובא דאליבא דריש לקיש דמוקי למתניתין באמירה ושלא במקומו כבמקומו דמי היה לו להקשות ממתניתין גופיה דקתני פסול ואין בו כרת ואי שלא במקומו כבמקומו דמי ומיירי שנתן באמירה כרת נמי לחייב אלא ע״כ דזריקה דשריא בשר באכילה מביא לידי פיגול כו' ומידי דהוי אמחשבת הינוח ומאי אולמיה להקשות מברייתא יותר ממתניתין גופיה בשלמא לשמואל דמוקי ליה בשתיקה ולכך אין בו כרת שפיר מקשה מברייתא עד שהוכרח לתרץ זריקה דשריא בשר באכילה כו׳ אבל לר״ל דמוקי למתניתין שנתן באמירה ושלא במקומו כבמקומו דמי קשה ממתניתין גופיה דאמאי אינו חייב כרת ואין להקשות דהא לשמואל נמי קשה דמאי פריך מברייתא הלא ע״כ לשמואל קשה מאי אין בו כרת דפשיטא דאין בו כרת אלא ע״כ מוכרחים אנו לומר תירוץ הגמרא אם נתן במחשבה פסול ואין בו כרת וא״כ קשה קושית הגמרא כרת נמי לחייב כיון דשלא במקומו כבמקומו דמי אלא ע״כ זריקה דלא שריא לא מביא לידי פיגול א"כ מאי מקשי מברייתא ע״כ היה יודע מתירוץ זה י״ל דזו אינה קושיא כלל דבלא ברייתא אין כאן קושיא לשמואל דמוקי מתני׳ בשתיקה אמאי אין בו כרת דיש לומר לדיוקא אתי דהכא שנתן בשתיקה אין בו כרת אבל אם נתן במחשבה יש בו כרת דשלא במקומו כבמקומו דמי ולכך פריך שפיר מברייתא דאפילו במחשבה אין בו כרת והוכרח לתרץ זריקה דשריא בשר כו׳ ולכך פריך שפיר השתא לשמואל מאי אין בו כרת פשיטא דהא אפילו אם נתן במחשבה אין בו כרת ק״ו היכא דנתן בשתיקה כל זה נכון לשמואל אבל לריש לקיש קשה היה לו להקשית ממתני׳ גופיה וצ״ע:

תנן חישב כו׳ עד למטה כו׳ מידי כצ״ל וצריך למחוק כל:

אלא לר״י מאי אין בו כרת קשיא ותיובתא לא הוי דמצינו למימר דפסול ממש ואין בו כרת אפילו אם חישב אח״כ חוץ לזמנו אין בו כרת בקרבן זה דלא קרבו מתיריו וק״ל:

*תוס׳* ד"ה אלא דבר אחר גרם לו וכו׳ מ״מ סברא הוא שאין דבר אחר יגרום לו כצ"ל:

%% ב

*גמרא* לא נחלקו אלא בניתנים לפנים כו׳ שרבי יוסי אומר יאספנו מאוד קשה לי להבין דאיך שייך לומר יאספנו בניתנים בחוץ שנתן בפנים הלא כבר איפסלו מכל חטאת אשר יובא דמה וכן כתבו התוספות לעיל וצ״ע:

*רש"י* ד"ה תנינא הניתנים בחוץ שנתן בפנים כתב מ"ו הב"ז זה לשונו ולא פליג כו׳ מאי לאו דקלטיה כו׳ מוגה בס"א ה"ל כנשפך דמה עכ"ל לאו דוקא בנשפך דבנשפך ס״ל לר"י דאם עלה תרד אלא ר"ל דנפסלו כאלו נשפכו ומ"מ לא אימעט מזאת היא עולה אלא נשפך ממש דוקא כנ"ל לדחוק אם לא שנאמר שיש טעות סופר וצ"ל לא הוי כנשפך וכך מצאתי מוגה בס"א ודוק עכ"ל ואפשר דהיה לפניו גירסא מאי לאו דקלטי׳ ומפני זה נכנס בדחוקים ובהגהות לאין צורך ואני למדתי בגמרא דפוס בסליא ונכתב ולא פליג ר״י אי לאו דקלטיה כו׳ והוי ליה כנשפך דמה וזה נכון ר"ל דמוכח מזה דמזבח הפנימי קולט אף הפסול לו לקדש דאי לאו מקדש אע״פ שנפסל בכניסתו להיכל א"כ הוי ליה כנשפך דמו והיה לו לפלוג לר"י דירדו אלא ע"כ מדלא פליג ש"מ דקלטיה מזבח הפנימי לדם אף שנפסל ולא הוי כמו שנשפך על הרצפה ובפי׳ רש"י עולה לכונה זו וק"ל:

*תוס׳* ד"ה לאו משום דקלטיה מזבח כו׳ והוא בדף כ"ז ע״א ולכך מיד לאלתר כשר ר"ל אם חישב לאלתר ליתן למעלה למטה כשר גמור אבל אם חישב למחר פסול מטעם הינוח וטובא קשיא לי על זה הלא במחשבת הינוח סבר ר״י מחשבה כמעשה ואף אם הינוח למחר פסול מטעם לן ובלן מודה ר"י דאם עלו לא ירדו ואף על פי כן סבר מחשבה כמעשה ופוסל במחשבת הינוח א"כ הכא נמי אף דמהני זריקה לענין שאם עלו לא ירדו היה לו לעשות מחשבה כמעשה ולפסול ולי היה נראה דדברי רש"י המה נכונים דהא ע״כ יש לדקדק מהא דפריך התם וליפלוג אר״י בניתנים למעלה שנתנו למטה וקשה מאי פריך דילמא ר"י סבר יאספנו ולכך לא פסיל אם חישב ליתן למעלה למטה אלא ע"כ דס"ד דמקשה מדלא פליג הכא ר"ש בניתנים למעלה שאם עלו ירדו אלא ע"כ סבר ר"ש דלא יאספנו אף היכא דשלא במקומו לאו כבמקומו דמי דדומיא דשאר זריקות פסולות קתני ועל זה שפי׳ מקשה התם בפ׳ כל הפסולין כיון דסבר ר״י אף דשלא במקומו לאו כבמקומו לא יאספנו א״כ ליפלוג היכא דחישב ליתן למעלה למטה דהוי מחשבה כמעשה ויפסול ומשני שם דר״י סבר נמי דשלא במקומו כבמקומו דמי א"כ אינו מוכרח התם לתירוץ דשלא במקומו כבמקומו דמי אלא מהכא דמוכח דסבר ר׳ יהודה אף בלא הטעם דשלא במקומו כבמקומו דמי דלא יאספנו וזה שפירש רש"י וליכא למימר משום דסבר שלא במקומו כבמקומו דמי דהא דומיא דשאר זריקות פסולות קתני אלמא אפילו בלא טעם דשלא במקומו כבמקומו אלא אפילו אם נימא דשלא במקומו לאו כבמקומו דומיא דשאר זריקות סבר דלא יאספנו ולפי זה כיון דסבר אף דשלא במקומו לאו כבמקומו דלא יאספנו קשה שפיר בפרק כל הפסולין דליפלוג ר״י בניתנים למעלה אם חישב ליתן למטה שפסול כיון דסבר לא יאספנו והוכרחו לתרץ דבאמת ר״י דסבר דשלא במקומו כבמקומו דמי ולעולם אף אם היה סבר דלאו כבמקומו דמי היה סבר דלא יאספנו משום דדומיא דשאר זריקות פסולות קתני כל זה נראה לי ברור ודוק:

*בא"ד* ואפילו הכי קאמר דקלטיה מזבח כצ״ל וצריך למחוק תיבת אביי:

% קא

%% א

*גמרא* אמר לו שמא לא שמעת אלא בלילה דאי ביום ק"ו ממעשר נראה דמ"מ היה תשובתו על שאלת משה על חטאת דר"ח שנשרף שלא היו יכולים לאכול אלא עד הלילה וביני ביני אירע טומאה באונס ולכך נשרף וק״ל וק"ק לכל הני תנאי כיון דלא כתיבי בפירוש אנינות וטומאה אלא מתוך תשובתו אנו למידין א"כ דילמא באמת מפני שהקריבו באנינות נשרפו דמשה שאל כיון שלא נכנס דמה לפנים ולא יצא חוץ למחיצה מדוע לא אכלתם ואהרן השיב לו הן היום הקריבו בניחותא ר״ל שהם הקריבו באנינות ואכלתי היום הירצה שנפסל הקרבן בהקרבת אוננים ויש לישב דמסתמא ניחא להו למימר דעשו כדין ולא עברו חלילה על ד"ת וק"ל:

*תוס׳* ד"ה ביום ק"ו ממעשר כו׳ לפום ריהטא אין מקום לתמיהתם דהא י"ל דכאן גזירת הכתוב היא דהא ע״כ שמע שמותר אנינות ומסתברא לאוקמיה אלילה דעיקר אנינות ביום דאחריתה כיום מר ואף שתופס לילה מדאורייתא מ"מ לילה טפל וכן ראיתי שמ"ו הב"ז כתב בזה לישב תמיהת התוספות ונ"ל לעמוד על כוונתם בעזרת ה׳ דהא איכא למידק במאי קמפלגי הני תנאי דלר׳ נחמיה בקדשי שעה הותרה אנינות אפילו ביום ואף דדריש ק"ו ממעשר ולר"י ולר"ש לא הותרה ביום אלא בלילה אלא נראה ברור דהא לכאורה האי ק"ו ממעשר מופרך דדילמא שאני מעשר דאינו מצוה על אונן זה לאכול ויכולים לאכול לשאר כהנים אבל הנך קרבנות מצותן לאכול ואתי עשה דאכילה ודוחה לא תעשה וע״כ צריכין אנו לומר דביום ליכא עשה עדיין דהא יכול לאכול בלילה אבל בלילה דאי אפשר למדחי זמן אכילתו א״כ אין ללמוד ק"ו ודחי אנינות וא"כ אף אם לא נצטוה משה היתר אנינות הייתי יודע שאונן מותר בקדשי שעה בלילה דמהי תיתי לאוסרו דליכא למילף ק"ו ממעשר משום דאיכא למיפרך כדכתיבא וע"כ הילכתא אתי להתיר אפילו ביום וכל זה לר׳ נחמיה דסבירא ליה דלא היה עדיין פנחס כהן אבל לר"י דסבירא ליה דפנחס היה עמהן א״כ אי לאו הילכתא ה"א אפי׳ בלילה לא יאכלו דהא אפשר להתקיים ע"י אחרים וע"כ נאמר לו בפי' דמותרים לאכול ולכך אמר אהרן שמא לא שמעת אלא בלילה אבל ביום שהוא עיקר אבילות נלמד שפיר ק"ו ממעשר דהיה פנחס עמהם והודה לו משה והקשו התוס׳ דלילה נמי נימא נילף בק"ו כמו לדורות לר״י וע"כ צריך אתה לומר מגזירת הכתוב הותרה לילה אם כן מנ"ל לחלק בין עכשיו לדורות דהא גם עכשיו היו כהנים לר"י דפנחס היה עמהם בשלמא לר"נ ניחא דסבירא ליה דפנחס לא נתכהן עדיין א"כ שפיר יש לחלק בין קדשי שעה לדורות משום דעכשיו הוראת שעה היתה שלא היה שם כהן משא"כ לדורות דאיכא כהנים הרבה ושפיר ילפינן ק"ו ממעשר ולכך לא אכלי חטאת דר"ח אף שלא היה כעת כהן אחר משום דחטאת דכוותיה לדורות לא נאכל אלא לר"י קשיא ממ"נ או שנלמד ק"ו גם בלילה ואם תאמר גזירת הכתוב היא א"כ מנ"ל לחלק בין שעה לדורות דילמא הותרה אנינות לילה לגמרי ודוק:

%% ב

*רש״י* ד"ה בשלמא לרבנן כו׳ ואחד קדשי דורות לילה הותרה כו׳ ר"ל קדשי דורות היינו שעיר דר"ח אבל קדשי דורות שיקריבו לעתיד לר"י לילה לא הותרה וק"ל:

*גמרא* אמר להו מפני מה חטאת זו נשרפת ואלו מונחות כו׳ לדעת ר"י ור״ש שפיר גירסא זו דתשובתו של אהרן היה ג"כ על שניהם ואכלתי היום שמא לא שמעת אלא בלילה אבל ביום אסור ולכך אלו מונחות עד הלילה ושעיר זה נשרף ע"י שלא היה לנו לאכול ביום והנחנו עד הלילה אירע לו טומאה באונס ושרפנו אותו אלא לרבי נחמיה דסבר דקדשי שעה הותרו ביום ואם פירש משה על אלו שמונחות לא היה משיב לו אהרן אלא על הנשרפת ונראה ברור דלר"נ ניחא גירסא זו שהביא הר"ם בשם ת"כ דרש דרש שתי דרישות למה מפני מה נשרף זה ומפני מה נאכלו אלו ואף שהר"ם כתב ששתי דרישות אינן אלא אחת יעויין שם מ"מ נראה דלא קשה מידי אי היה דורש על שעיר הנשרף היו יכולים לומר שלא ידעו שאנינות הותרה ולמדו ק"ו ממעשר ולכך הגדיל הקושיא ומפני מה נאכלו אלו וע"כ צריכים אתם לומר שהותרה אנינות ביום זה א"כ יקשה מפני מה נשרף זה ואהרן השיב לו שיש חילוק בין קדשי שעה לקדשי דורות ולכך אלו נאכלו וזה נשרף כן נראה לי ברור באין גימגום והרא"ם הגי׳ והב"ז הסכים עמו ולפי מה שכתבתי אין לשבש הספרים דגירסא זו אליבא דר"נ וגירסת הש"ס אליבא דר"י ור"ש וק"ל:

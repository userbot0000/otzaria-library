% לט

%% א

*גמרא* כי תניא האי בדמים הפנימים והא דלא מוקמינן דיוקא דלעיל הא מן הראוי ליסוד טעון כבוס עיין מה שכתבתי בפירוש התוספות ד"ה הא מני ר״נ:

*שם* האי מאי השתא ראוי לקרן אמרת לא ראוי ליסוד מבעיא ואין לומר דאתי לאשמועינן אפילו בדמים הפנימים זה אינו דאם סבר דמעכבי א"כ באמת טעון כבוס ואי סבר דאינו מעכבי א"כ ק"ו הוא דאינו טעון כבוס וק"ל:

*תוס׳* ד"ה הא מני ר״נ היא דאמר שירי הדם והוא בדף ל"ח ע"ב כו׳ ועוד דאי שירים הניתנים ליסוד בדמים חיצונים מעכבים כו׳ והנה בפשיטות מוכח מסוגי׳ זו דר״נ מיירי בדמים החיצונים ואף דלא מעכבי דאי טעמא דוקא משום דמעכבי א״כ מאי פריך והתניא יצאו שיריים שאין מעכבים את הכפרה שאין מחשבה מעולת בהם מאי פריך זה ע"כ אתי דלא כר"נ דטעמא דר״נ דחייב בחוץ משום דמעכבי ולכך מחשבה מועלת אלא ע"כ דסבר המקשה דחיוב חוץ אף היכא דלא מעכבי ולפירושם דלעיל דמייתי ראיה מר״נ כי היכי דטעון כבוס משום דחייב בחוץ ה"ה בשלשה מתנות שבחטאת ואי סבר ר"נ דשיריים בחוץ מעכבי אינו מביא כלל ראיה מדר"נ דהכא מעכבי וג׳ מתנות לא מעכבי:

*שם* ועוד אמרינן בסוף השוחט עיין בב"ז וביומא דף ס׳ ע"ב וברייתא לא קשיא לר"י ר"ל דברייתא ע"כ בשיריים הפנימים א"כ ליפלוג בדידיה ואין לומר ר"נ היא דחייב בחוץ הלא לר״י לא מחייב ר"נ אלא משום דמעכבי כפרה ומתרצים התוספות דהא דלא מפליג בדידיה משום דכולה בפנימים קמיירי ר״ל דמפליג הכל בפנימים:

*בא"ד* ור"ת כו׳ ולפירוש ר"ת דר"ע לדברי עצמו השיב ע"כ גריס אלא לדבריו דר״ע קאמר דאין צריך לומר דר״ע לא ידע מאי קאמר ר"נ ורש"י גרס התם אי הכי אהדר ליה הקטר חלבים יוכיח נימא ליה כי אמר בפנימים ולא בחיצונים ואת אמרת לי חיצונים וגרס נמי ה"ג אלא לדבריו דר״ע קאמר ליה לדידי שיריים מעכבי לדידך נמי דאמרת שירי מצוה הם הקטר אברים יוכיח וע״כ אחרי העיון הטיב הדק אי אפשר לפרש רש"י רק ע"פ פירוש זה דר"נ היה יכול להשיב לדידי שיריים מעכבי בדמים הפנימים אלא לדידך דאמרת שירי מצוה הם הקטר אברים יוכיח ועכ״פ מודה לי בדמים הפנימים ור"ע שסבר שאף בדמים פנימים אין מעכבי עבודה ולכך אמר דאין דומה לאברים ופדרים ולפי גירסא זו יכול להיות המתרץ תירוץ דלעולם ר"נ אמר כדברי האומר שיריים מעכבי אף בדמים חיצונים דלא כרב אדא בר אהבה והא דלא השיב לו הכי נמי מעכבי באמת ר"נ לדברי ר"ע קאמר לדידי שיריים מעכבי אלא לדידך דאמרת שירי מציה איברין ופדרין יוכיחו ור"ע השיב דסבר דאינו מעכבי אפילו עבודה והשתא ע"פ פירוש זה אתי סוגי׳ דהכא אפילו לר״י דהא בדף נ"ב איתא להאי פלוגתא דאמר רב אדא בר אהבה שיריים מעכבי איכא בנייהו ופירש רש"י ר׳ ישמעאל סבר כפרה הוא דלא מכפרי אבל עכובא מעכבא רצה לומר עבודה ורבי עקיבא מוסיף אשמועינן דאין מתן דמים של מתנות תלוי בהם דלא מעכבי שיריים להזאות וזה דוקא בדמים חיצונים אבל בדמים פנימים מאן דסבר מעכבי ע״כ מעכבי כפרה משום דיליף מוכלה וכפר דוכלה קאי על שיריים משמע דמכפרי נמי ולפי זה נפרש השתא הכל על נכון דר"י אמר דר"נ סבר כמ"ד שיריים מעכבי ר״ל דמעכבי עבודה והילכך עבודה חשובה היא לחייב עליו בחוץ ואף שיריים חיצונים עד לבסוף אלא לדבריו דר"ע לדידי שיריים מעכבי אלא לדידך דשירי מצוה הם אודה לי דדמי לאיברים ופדרים דר"נ היה סבר הא דאמר ר"ע שירים מצוה הוא לענין כפרה אבל מ״מ עבודה חשובה היא ור״ע השיב לו דהוא סבר אף דאינו מעכב עבודה ואינו דומה לאברים ופדרים והשתא לא קשיא כלל קושיות התוספות דבאמת על חוץ חייב כל מה שהוא עבודה ולכך חייב בג׳ מתנות בחוץ דאף דאינם מעכבים כפרה מ"מ עבודה היא ופריך המקשה הכי אימר דשמעת לר"נ לענין העלאה מידי דהוי אאברים ופדרים לענין כבוס מי שמעת ליה דילמא כיבוס אינו תלוי אלא דוקא בדם שראוי לכפר ותירץ לו המתרץ אין דאף בכבוס סבר ר"נ דאינו תלוי בכיפור ובג' מתנות נמי אתי כר"נ הך דיוקא דלעיל דטעון כבוס ופריך איך אפשר לומר דברייתא זו איירי בשיריים והתניא יצאו שיריים שאין מעכבים את הכפרה וע"כ אף דסבר ר״נ שיריים מעכבי לענין עבודה ולא לענין כפרה א״כ אין מחשבה מועלת בהם ואיך תני מחשבה מועלת בהם אלא ע״כ בדמים הפנימים ולמ"ד דמעכבי מעכבי כפרה ולכך חשיבי לענין פיגול ולענין עבודה ולפ"ז אינו קשה ג״כ קושית התוספות דאי דמים החיצונים מעכבי א"כ מצינו דמים חציין למעלה וחציין למטה בחד מקום זה אינו דהא דאמרינן לא מצינו דמים חציין למעלה ר"ל דמים המעכבים כפרה ר"ל שחצי כפרה יהיה למעלה וחצי יהיה למטה זה לא מצינו וכן פירש רש"י בהדיא לעיל דפריך האיכא שירים שירים לא מעכבי ופי׳ רש"י שיריים לא מעכבי כפרה ואף למ״ד שיריים הפנימים מעכבי כפרה מ"מ בחד מקום לא מצינו וקושיא שניא מי עדיפא מג׳ מתנות שבחטאת דבאמת אינה עדיפא דג׳ מתנות אינם מעכבי כפרה מ״מ עבודה חשובה היא לחייב עליה בחוץ ולא לענין כבוס ה״נ בשיריים דאינם מעכבי כפרה מ"מ עבודה חשובה היא כשאר עבודות לחייב עליה בחוץ ודברי רש"י הם דברי אלהים חיים ואין לזוז ממנו ואף לגירסא דגרס התם אם אמרת באיברים ופדרים שהם תחילת עבודה מ"מ ש"מ דאף דאיברים ופדרים אינם מעכבים כפרה אליבא דכ"ע מ"מ קרוי תחילת עבודה ה"ה בשיריים אף דאין מעכבי כפרה מ"מ קרוי׳ תחילת עבודה ופריך שפיר התם ואם איתא נימא הנך נמי תחילת עבודה ולזה נמי עולה יפה כל מה שכתבתי ולפ"ז אין אנו צריכים לדחוק הא דהקשו התוס׳ ע"ב ד"ה ומכשיר אני בסמיכה לפי׳ ר״ת דשיריים חיצונים מעכבי קשה להאי תנא מנ"ל לפסול בהזאה אין כאן קושיא כלל דהכי פירושו מכשיר אני בסמיכה ושיריים שאין מעכבות בכל מקום כפרה וזה ניחא בדברי רש"י שפיכות שיריים לא מעכבי כו׳ לדברי הכל כפרה וכאן הוא סוף דבור בד"ה כפרה אלא שהמדפיסים
ראו וטעו בין כ"ף לבי"ת וסברו שנכתב בשני פעמים כפרה:

*ד"ה* ועשה לפר פי׳ הקונטרס כו׳ עיין בב״ז מה שהגי׳ כאן ודברים מעורבבים חזינא הכא דאיך אפשר לומר דלא קאי אלא אמתן דם לחוד דלא מפורש אלא מוכן יעשה ועלה קאי ועשה כאשר עשה לשנות ולעכב תיפוק ליה מוכן יעשה נמי עיכוב ועוד דהא ע״כ קושיא שניה ע"כ דמצי קאי אמתן ד׳ לכפול בהזאות ולשתוק מוכן יעשה וזה ממש קושית הגמרא ותירצו בש"ס לר"ש ועשה אתי כל מה דאמור בענין ומתן ד׳ לא נאמר בענין ע"כ נראה ברור להגי׳ בענין זה וקשה לר"ש כו׳ דאיצטרך כן יעשה למתן ד׳ א"כ מנ"ל לכפול בהזאות דועשה לכפול כל מה דאמר בענין אתי כיון דלא כתיב מתן ארבע מתנות בהעלם כו' א"כ מנ"ל לכפול בהזאות ר"ל מנ"ל לרבות מה שאמור בענין מזה ילפינן לכפול בהזאות כיון דמצי לאוקמי׳ אדם ועשה כאשר עשה עוד שנים ומזה ילפינן ארבע מתנות בהעלם ויש לומר לכך נראה דועשה לכפול לכל מה שאמור בענין אתי דועשה לא משמע להוסיף בפר העלם שתי מתנות כו׳ דאין ניכר שיהי׳ חסר שום הזאה ר"ל בשלמא יותרת הכבד ניכר שהי׳ חסר בפרשה זו ולכך הוי יכול לומר דקרא להכי אתי אי לא דכתב ביה כפרה אבל הכא אינו ניכר שהיה חסר בפרשה זו דהנך שתים דהעלם היינו שתים דמשיח דועשה כאשר עשה משמע להוסיף מה שאינו נזכר בפרשה זו כלל כנ"ל ברור ונכון אך נראה לי תירוץ אחר על קושית התוספות דע"כ אף לר"ש עשה כאשר עשה לכפילה אתי דאי לרבות עוד שני מתנות וכן יעשה לו לעיכובא א"כ קשה למה לי וכפר ונסלח תיפוק ליה דסמיכה ושריים לא מעכבי בשלמא אי כפילן כל מה שאמר בענין איצטרך וכפר ונסלח כפי׳ רש"י אלא ע״כ דלכפילה אתי ועשה כאשר עשה אף לר"ש ואיצטרך וכפר ונסלח:

%% ב

*ד״ה* לכפר זה פר י"כ לקמן אמר כו׳ וע״כ הא דמקשי התוס׳ דלישתיק מן ועשה לכפול בהזאות ע״כ מקשי דלישתוק נמי מוכפר ונסלח דאל״כ אין כאן קושיא כיון דלא נכתב עיכובא א"כ ע״כ הייתי מוקי וכפר ונסלח דהזאות לא מעכבי דלא נילף מפר י"כ דלשירים לא צריך קרא דפשיטא דאינן מעכבי אלא ע״כ דקושייתם דלישתוק אף מוכפר ונסלח ונילף עיכובא בהזאה מפר י"כ וזה פשוט:

*בא"ד* ולהאי לישנא דלר"י שיריים מעכבי ניחא קשה לי להבין דבריהם הא כתבו התוספות ד"ה ומכשיר אני בסמיכה דלר״י בכל הפנימים מעכבים וכן כתבו התוספות בדף מ׳ ד"ה אביי אמר דר"י לית ליה הך דרשה ונסלח אע״פ שלא נתן שיריים וא"כ שיריים מעכבי א"כ הדרה קושיא לדוכתה לישתוק או בפר י"כ או בפר העלם דבר לכן נראה לי לישב ע"כ אף דלית ליה לר״י דרשא ונסלח אלא דרשא דוכפר ללמוד על סמיכה דלא מעכבא וטעמא י"ל כדאמרינן לעיל והא מבעיא ליה לגופיה אמר רבא בר אידי אסברא לי אמר קרא וכפר ונסלח זו היא כפרה זו היא סליחה והוא בדף ל"ח ע"א א״כ י"ל סברא זו אית ליה לר"י ואינו אלא חד יתור ויליף מיניה סמיכה דלא מעכבא ועם כל זה ע״כ לא יוכל למילף דשיריים מעכבי משום דכפילן דא״כ מאי פליגי בכלה וכפר דר״ע סבר שיריים לא מעכבי ור"י סבר שיריים מעכבי ליפלגו הכא וממילא ידעינן דלמ"ד דסבר הכא שיריים מעכבי דלית ליה דרוש ונסלח א"כ בי"כ נמי שיריים מעכבי דהא איתקיש להדדי ואף די"ל דאשמועינן רבותא בפלוגתא זו דאף למ"ד אין מעכבים סבר דבי"כ נמי אינן מעכבים דוכלה וכפר לא קאי על עבודה זו מ"מ נראה דלא יוכל לילף עיכובא לשיריים בפר העלם דבר מדכפילין וכתיבין משום דאיכא למימר מידי דהוי אסמיכה אע"ג דכפילה וכתיבה לא מעכבי שיריים נמי לא מעכבי אבל השתא דכתיב גבי י"כ וכלה וכפר דשיריים מעכבי א"כ ילפינן פר העלם דבר מי"כ דשיריים מעכבי וי"כ ילפינן מהעלם דבר דסמיכה לא מעכבי דיותר מסתברא דשיריים דמעכבי מסמיכה וזה פשוט והשתא שפיר תירצו התוספות דלר"י שיריים מעכבי מוכלה וכפר ניחא ומתורצים שני קושיות התוספות דאי לא נכתב בפר העלם עיכובא הייתי מוקי וכלה וכפר על הזאות דס"ל מדכסדרן לא מעכבי הזאות נמי לא מעכבי ולכך איצטרך הכא עיכובא וע״כ וכלה וכפר מיותר ואתי אף על שיריים דמעכבי וילפינן כל הפנימים מי״כ ואי לא נכתב עיכובא בי"כ והייתי יליף מהעלם דבר הייתי אומר דשירים לא מעכבי דכשם דסמיכה כפילה וכתיבה ולא מעכבי הייתי ממעט שיריים ולכך איצטרך תרווייהו כל זה נראה לי ברור ואמת לפי׳ התוס׳ דפירשו דר״י לית ליה הך דרשה דונסלח ודוק:

*בא"ד* וי"ל דאיצטרך וכלה כו׳ דליתנהו בהעלם ובזה מיושב קושיא ראשונה דאי לא נכתב בהעלם עיכובא הייתי יליף עיכובא אפילו בז׳ על טהרו אבל השתא מדאיצטרך הכא עיכובא ש״מ דלא ילפינן בהעלם ז׳ על טהרו ועל זה מקשים התוספות וא״ת היא גופיה נילף ר״ל עכ״פ נילף ז׳ על טהרו בהעלם למצוה ונהי דלעיכובא אי אפשר ללמוד מדאיצטרך הכא עיכובא אבל למצוה שפיר נילף בהעלם מי"כ אלא ע"כ דאית לנו איזה לימוד שאין צריך ליתן ז׳ על טהרו בהעלם אפילו למצוה א״כ הדרה קושיא ראשונה לדוכתה לישתוק הכא מעיכובא ונילף מי"כ ועל זה רצו לתרץ וכ"ת דפר י"כ הוא דאיתקש כו׳ ודוחים זה וע״כ שפיר נקטו בלשונם ה״נ נילף עיכובא בהעלם מפר י"כ דהדרה קושיא ראשונה לדוכתה אך יש לדקדק דהא איצטרך הכא בהעלם עיכובא משום שעירי ע"ז דלא להוי למד מן הלמד דהא אף לפי׳ רש"י מישבים התוספות בדף מ׳ ד״ה לא נצרכה דאיתקש פר ראשון לפר שני ואיתקיש פר י"כ לפר משיח מ"מ פירשו דשעירי ע״ז לא איתקיש אפילו למשיח ופשיטא דלא איתקיש לפר י״כ א״כ איצטרך הכא עיכובא בהעלם דלא להוי שעירי ע"ז למד מן הלמד ואפשר שתירוץ זה תירצו באמת התוספות כשתדקדק בלשונם וכתבו דקרבנות דאתי מרבוי דהאי קרא לא ילפינן זה מזה וכיון דלא ילפינן שעירי ע"ז מי"כ א"כ איצטרך הכא לעיכובא דלא להוי למד מן הלמד אך אי לתירוץ זה נתכוונו א"כ מאי כתבו מיהו לפי׳ רש״י דלקמן אינו יכול להיות תירוץ זה הא אפילו לפי׳ רש"י י״ל דשעירי ע"ז לא איתקיש א"כ איצטרך בשביל שעירי ע"ז ועוד דהקשו התוס' בסוף ד"ה ונסלח וז"ל וקשי׳ לי דונסלח בפר העלם למה לי נילף ממשיח דשריים לא מעכבי ומאי קשי' להו דילמא איצטרך בהעלם דשריים אינם מעכבי ללמוד ממנו שעירי ע"ז דלא להוי למד מן הלמד ואפשר לומר דשריים אינם מעכבים בשעירי ע״ז אין צריך ללמוד דמהי תיתי לומר דמעכבי ודוק:

*ד״ה* ונסלח כו׳ וקשיא לי דונסלח דפר כו' עיין מה שכתבתי ישוב נכון על קושיא זו בפרק איזהו מקומן דף נ"ב ע"ב גמרא ע"ש:

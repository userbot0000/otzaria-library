% צה

%% א

*תוס׳* ד"ה מעיל שנטמא כו' בסוף כירה גבי בגדי עניים לעניים כו' עד וקשה לר״ת נפלאתי מאוד דאין כאן ריח קושיא על רש"י דאדרבא מהך דבמה מדליקין מוכח כפי׳ רש"י דהתם מרבינן בגדי צמר ופשתים מאו הבגד דכתיב בנגעים ולא ילפינן בק"ו משתי וערב כמו דילפינן שלשה על שלשה דקאמר תלמודא דשלשה על שלשה דחזי בין לעניים בין לעשירים ילפינן בק״ו אבל ~שלשה על שלשה~ {פנים מאירות: ג' על ג'} דלענים חזי לעשירים לא חזי לא ילפינן בק״ו ולכך כתב קרא והבגד לרבות דאי לאו קרא לא אתיא בק"ו וא"כ לפי האמת דמרבי קרא ~שלשה על שלשה~ {פנים מאירות: ג' על ג'} אף בעשירים מטמא בצמר ופשתים בנגעים ואליבא דאביי בין לרשב״א ובין לתנא דבי ר׳ ישמעאל לית להו טומאה כלל בשאר בגדים גבי שרצים ומת אבל לרבא לבתר דהדר ביה מרבינן שאר בגדים בשרצים מאו הבגד והיינו שלשה על שלשה דמה לי בגד שלם ומה לי בגד שלשה על שלשה כדכתבו התוס׳ שם וא״כ אין לנו שום ריבוי בשאר בגדים בשרצים דמטמא ~שלשה על שלשה~ {פנים מאירות: ג' על ג'} אלא ע"כ דכיון דגלי קרא דלאו דוקא צמר ופשתים מטמאים בשרצים ה"ה שאר בגדים כמו צמר גמלים ונוצה של עזים והשירין והכלך מרבינן ממילא שלשה על שלשה ומידי הוא טעמא משום דחשיב בגד אצל עשירים אבל פחות לא חשיב בגד אצל עשירים אבל אצל עניים דאפילו שלש על שלש חשיב גבייהו א"כ בכלל בגד הוא ומטמא אבל לגבי עשירים לאו בגד הוא וא״כ הא דתניא בסוף כירה בגדי עניים לעניים כו׳ מיירי בשאר בגדים ודברי רש״י ברורים ונכונים והכא פריך מבגדי כהונה שהם מצמר ופשתן א״כ אף ~שלשה על שלשה~ {פנים מאירות: ג' על ג'} מטמא בשרצים אליבא דכ״ע בין לאביי משום ריבוי דקרא בין לרבא משום דילפינן מנגעים א"כ ע"כ אפילו בעשירים מטמאים בשרצים ובמת ~שלשה על שלשה~ {פנים מאירות: ג' על ג'} ולכך הוכרח רב אדא להקשות דוקא מההיא דעבין והרכין ודוק וזה ברור כשמש ומההיא דמסכת כלים נמי אין כאן תפיסה על רש"י דאפשר דמיירי שם בבגדי
צמר ופשתים דמטמא אליבא דכ״ע אף לעשירים ~בשלשה על שלשה~ {פנים מאירות: בג' על ג'} וק״ל:

*ד"ה* והא בעי שבעה כו' מיהו אמילתא דרבה בר אבוה גופיה כו׳ הוי מצי לאקשויי ר"ל שהוא תני בפירוש דצריכין דוקא שבעה סימנים ולא סגי בצפון א"כ לקשי ליה הא אין מכניסין מי רגלים במקדש וק״ל:

%% ב

*תוס׳* ד"ה עירה לתוכו כו׳ והיה מתים מתוך כך כשמערים רותחים מכלי ראשון על התרנגולת כדי למלגה יש לדקדק הא ע"כ דגם הרשב"ם מודה דמבליע כדי קליפה דראייתו דק״ל כשמואל דאמר תתאה גבר הא משני התם דמבליע כדי קליפה וכן מהך שמעתין מוכח דעירוי מבליע עכ"פ דקרי ליה הכא בלוע בלא בישול וא"כ לענין איסור אין חילוק בין רשב"ם לר״ת דלשניהם אסור כדי קליפה ולא פליגי אלא לענין שבת לר"ת אסור לערות מכלי ראשון דמבשל כדי קליפה ולרשב״ם מותר ולפ״ז איך התיר לערות רותחים על תרנגולת וע"כ צריכין אנו לומר לרשב״ם אפילו תימא שיש לו כח להפליט ולהבליע אין בכך כלום שהמלח מוציא אח״כ את הדם ולכאורה תמוה דעת הטור יו"ד סימן ס"ח שכתב וז"ל אין מולגין גדיים וטלאים ועופות בכלי ראשון שהוא מתבשל חלב ודם שבהם עם הבשר ורשב״ם התיר לערות מכ"ר עליהם שערוי חשיב ככ"ש ע"כ משמע מדבריו שאף בגדיים וטלאים שיש בהם חלב התיר רשב״ם לערות עליהם ולפי מה שכתבתי מודה הרשב"ם שהאיסור מבליע ומפליט כדי קליפה ומצאתי בספר פרי חדש שהרגיש בזה וכתב וז"ל וצ״ל לדעת הטור דהא דסבר הרשב"ם דעירוי מבליע כדי קליפה היינו משום דתתאה גבר ואדמוקר ליה בלע וא"כ לא שייך למימר הכי אלא כשערוי הוא איסור וכגון שעירה איסור רותח לתוך כלים של היתר או חלב רותח לתוך בשר וכיוצא דעד שמתגבר התחתון על העליון ומקררו מבליע בו כ"ק אבל אם קלוח העירוי מותר כגון מליגה בעוד שמשתהה הקלוח להפליט מתקרר הקלוח ושוב אין בו כח להבליעו עכ"ל:

*בא"ד* נעוה ארתחו אלמא עירוי ככלי ראשון דאין יכול אלא בעירוי עכ"ל ר"ל דנעוה היינו גת ועל כרחין היינו עירוי דכ״ר דגת אי אפשר להגעיל בכלי אחר וק"ל:

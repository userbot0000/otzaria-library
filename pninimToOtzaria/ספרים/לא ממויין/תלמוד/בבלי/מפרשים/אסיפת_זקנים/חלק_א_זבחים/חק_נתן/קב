% קב

%% א

*גמרא* ויש אומרים לא פסקה כהונה אלא מזרעו של משה שנאמר ומשה איש האלהים בניו יקראו על שבט הלוי ופירש״י ז״ל אבל הוא כהן נראה דמהאי קרא מוכח דמשה כל ימיו היה כהן ואף ע"ג דקאמר וכ״ת לדורות הוא דכתיב היינו דאיכא למידחי דמהאי קרא אין להוכיח דמשה היה כהן אבל דאיכא לאוכחי מהאי קרא איפכא דלא היה כהן לא משמע ומכאן קשה לרש״י ז״ל בחומש בפסוק הלא אהרן אחיך הלוי שהוכיח מהאי קרא איפכא דמשה לוי היה ולא היה כהן ועוד דאיתא בשמות רבה פ׳ שמיני ר׳ יודן בשם ר״י בר יהודה ור׳ ברכיה בשם ר׳ יהושע בן קרחה כל ארבעים שנה שהיו ישראל במדבר לא נמנע משה מלשמש בכהונה גדולה הה״ד משה ואהרן בכהניו ר׳ ברכיה בשם ר׳ סימון מייתי לה מן הדין קרא בני עמרם אהרן ומשה וגו׳ איש האלהים בניו יקראו על שבט הלוי אלמא מהאי קרא יליף דמשה היה כהן ונ״ל דרש״י ז״ל סובר דיש אומרים סברי דאף זו נאמר בו רושם דקאמר רשב״י אינו ר״ל דנאמר בו רושם ~חק נתן: לא~ במשה עצמו אלא ר״ל בזרעו של משה וזהו שאמרו לא פסקה כהונה אלא מזרעו של משה ר"ל שאילו לא היה חרון אף לא היתה פוסקת אפילו מזרעו עכשיו שהיה חרון אף ממשה לא פסקה אבל מזרעו פסקה דכתיב ומשה איש האלהים בניו יקראו על שבט הלוי שפסקה מבניו כהונה אבל הוא היה כהן וזהו שכתב רש״י ז״ל בחומש והכהונה הייתי אומר לצאת ממך ר"ל מזרעך וזה שסיים אלא הוא יהי׳ כהן ואתה הלוי אין הכוונה על משה עצמו אלא על זרעו ולכך הביא מהאי קרא ומשה איש האלהים וגו׳ דמשמע מיניה דמשה היה כהן אבל לא זרעו ודוק:

*שם* ואמר ר״ל מלך הוא וכו' איפוך אין להקשות לפ״ז לר׳ יוחנן איך קאמר מלך הוא והסביר לו פנים והתניא רבי יהושע בן קרחה אומר כל חרון אף שבתורה נאמר בו רושם י״ל דר׳ יוחנן אמר לך אין למדין מן הכללות אפילו נאמר בהן חוץ ובזה ל״ק מה שהקשה בספר ברה״ז על פי׳ רש״י בחומש ע״ש ודוק:

%% ב

*גמרא* ולא והרי בעל מום דלא ראוי לעבודה וחולק אע"ג דאין למדין מן הכללות אפילו במקום שנאמר בהן חוץ מ״מ הא דקתני כל שאינו ראוי לעבודה אין חולק לאו כללא הוא אלא טעמא הוא ולכך פריך שפיר ודוק:

*שם* הא טהור בשעת זריקת דמים וכו׳ מתני׳ דלא כאבא שאול וכו׳ הרמב״ם ז״ל בסוף פ"י מהל׳ מעה״ק דין כ״א פסק כאבא שאול והטעם הוא דשבק סתמא דמתני' משום דרב אשי דהוא בתראה איבעיא ליה אליבא דאבא שאול כפרש״י ז״ל ולכך פסק כוותיה ודוק אבל קשה שהרי רבינו ז״ל ריש פ״א מהל׳ בכורים פסק להא דר״ש כל כהן שאינו מודה בעבודה אין לו חלק בעבודה וההיא לא אתיא אלא אליבא דרבנן דאמרי טהור בשעת זריקה אע״פ שטמא בשעת הקטר חלבים חולק וא״כ ואת החלב לכדר״ש אתי כפרש״י ז"ל אבל לאבא שאול דאיצטריך ואת החלב דבעינן נמי טהור בשעת הקטר חלבים א״כ מנ״ל כל כהן שאינו מודה בעבודה וי״ל דנפקא ליה מיתורא דמבני אהרן עבודה האמורה לבני אהרן כל כהן שאינו מודה בה אין לו חלק בכהונה כמו דנפקא לרבנן מיניה שאר עבודות לאבא שאול ילפינן כולא מיניה ודוק:

*תוס׳* ד״ה בעל מום עובר מניין ת״ל כל זכר תימא דילמא איצטריך לבעל מום מעיקרו חד לאכילה וחד לחלוקה וכו׳ לא ידענא מאי קמקשו דלאכילה לא איצטריך קרא דהא כתיב לחם אלהיו מקדשי הקדשים יאכל והתם בההוא עניינא כתיבי כולהו בעלי מומין תם ונעשה בעל מום דכתיב שבר רגל או שבר יד בעל מום מעיקרו דכתיב או חרום או שרוע מום עובר דכתיב מום בו ופרש״י ז"ל שם בעוד מומו פסול הא אם עבר מומו כשר ועל כולהו קאי לחם אלהיו מקדשי הקדשים ומן הקדשים יאכל ואע״ג דלישנא דגמרא קאמר אף האי נמי כמה דלא מתקן לא אכיל לאו דוקא קאמר אלא ר״ל אינו חולק אלא אגב דקאמר גבי טמא לא אכיל נקט נמי גבי בעל מום לא אכיל ודוק:

*ד״ה* מה אם דחיתני וכו׳ תימא אמאי לא קאמר כדקאמר לעיל וכו׳ גם זו לא ידענא מאי קמקשו דהא אי קאמר כדקאמר לעיל ומה אם דחיתני מחטאת וכו׳ איכא למימר מנחה תוכיח שהורע כחי כמו כחך ואפ"ה דחיתיך ודוק:

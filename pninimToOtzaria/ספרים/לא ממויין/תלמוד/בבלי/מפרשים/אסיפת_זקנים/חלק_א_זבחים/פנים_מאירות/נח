% נח

%% א

*פרק חמישי*

*רש״י* ד"ה ה"ג כולה לעולה כו׳ שהשלמים כשרים אף בצפון מק"ו בפרקין דלעיל לכאורה לא היה צריך רש״י לזה דאף דשלמים היו פסולין בצפון היו כשרים על המזבח מגזירת הכתוב כמו לר״י בר׳ יהודה מחציו ולצפון לעולה אע״ג דכנגדן בקרקע הוי דרום כמו שפי׳ התוספות אלא קושטא דמילתא נקט דע״כ מוכרחים אנו לומר דשלמים לא ילפינן מעולה משום דלא דחיק לה מקום ש״מ דשלמים כשרים אף בצפון:

*ד"ה* מאי כנגדן הא ליכא לפרושי כנגדן ברצפה במזרח המזבח ובמערבו כו' דיש להקשות דר׳ זירא גופיה מנ״ל להקשות לר׳ אסי לעיל דילמא לעולם חצי מזבח בצפון וחצי בדרום והא דאמר ר״י מודה רבי יוסי דכנגדן בקרקע פסולה דכנגדן מיירי ברצפה במזרח ובמערב משום דבעינן ירך המזבח ואין לומר דא"כ אמאי מכשיר מחצי מזבח לצפון הא בעינן ירך המזבח דוקא דהא אכתי לא אסיק אדעתי׳ דטעמא מקרא א״כ בתר דמשני דילפי מקרא קשה מאי פריך מאי כנגדן דילמא ברצפה מזרח ומערב והא דמכשיר בחצי המזבח ולצפון משום גזירת הכתוב ויש לישב דא״כ לא היה צריך לומר כנגדן דהא אפילו סמוך לכותל עזרה צפוני נמי פסול לר״י בר יהודה ולפ״ז לא היה צריך רש״י לאידחי׳ פירוש זה מקושי׳ דר׳ זירא מגופא אידחי ודוק:

*גמרא* רבי יוסי סבר כולו לעולה כו׳ ע״כ ליכא לפרש הא דקאמר לעיל רב אסי מהו דתימא בעינן על ירך קמ״ל דלא בעינן על ירך מגזירת הכתוב אבל בעלמא בעי גם ר"י ירך דוקא זה אינו דא״כ מאי פריך לקמן בע״ב ולוקמי׳ כר״י וחצי בצפון וחצי בדרום דהא דאף דאינו מוכח ממתני׳ דידן דכולה בעזרה קאי עכ"פ מוכח שפיר דלית ליה חצי בצפון דא"כ מ״ט מכשיר כל המזבח דילמא קרא לא אתי אלא להתיר חצי בצפון ואשמועינן דלא בעינן על ירך אלא ע״כ דר״י מכשיר כל צפון עזרה דלא בעינן על ירך והא דקאמר מ״ד לאו אקרא קאי אלא על דברי ר״י גופיה דאשמועינן דלא בעינן על ירך והא דיליף מקרא לאכשורי מזבח לשחיטה דאף דכל מזבח בצפון קאי ס"ד שגנאי למזבח שלא ישחוט עליו לכך איצטרך קרא ודוק:

*תוס׳* משוך מן הקרן כו' וע״כ צריכין אנו לומר לפי הבנת התוספות על כל המזבח כשר בדעבד והא דקאמר התם ואי כתיב מלפני ה׳ ה"א דוקא לפני ה׳ אבל דהאי גיסא ודהאי גיסא אימא לא לרבותא נקטיה דאפילו צד מערב דהאי גיסא ודהאי גיסא לא אבל השתא דכתיב מעל המזבח אתי לאכשורי דעבד כל המזבח דאל״כ מאי קשיא להו מהי תיתי עיכובא דאיצטרך קרא לאכשורי דעבד דילמא איצטרך קרא לאכשורי דוקא צד מערב דעבד ושאר מקום המזבח פסול אף בדעבד וק"ל:

*בא״ד* וי״ל דשחיטה וכו׳ אבל גבי גחלים כתיב מעל המזבח אע״ג דאיצטרך לפני ה׳ שלא תימא מזבח הפנימי מ״מ כיון דע״כ הייתי ממעט חוץ אלא דלא ידעינן באיזה מקום בעזרה אי בחיצון אי בפנימי ואתי לפני ה׳ ללמד לצד מערב כמו בנרות דידעינן בהיכל אלא דלא ידעינן באיזה מקום בהיכל ואתי לפני ה׳ ללמד על צד מערב:

*בא"ד* ונראה לי ברוך נראה דבא לתרץ עוד קושיא אחרת דקשה דכיון דכתיב פני המזבח משמע דוקא דרום וקרן דרומית לא היה לו יסוד באורך הדרום אלא קרן דרומית מערבית וא"כ לפני ה׳ למה לי דממילא ידעינן דצריך הגשת מנחה בקרן דרומית מערבית על זה תירץ דה״א דמגיש באותה אמה רחוק מן הקרן ובזה מיושב גם קושית התוספות דלפי האמת מיתורא דלפני ה׳ דרשינן דוקא דרומית מערבית בחודה של קרן עיין דף ס"ג ע"ב ד"ה דרום:

%% ב

*גמרא* אילימא שריים בהדיא כתיב בהו כו׳ אין להקשות דילמא זה אתי לאשמועינן דלא יתן מהאי גיסא ומהאי גיסא דהא בדעבד כל צד מערב כשר דהא לעיל במתניתין קתני סתמא שירי הדם היו נשפכין על יסוד מערבי י״ל דזה פשוט דהא אין מעבירין על המצות ונהי דעל איזה יסוד צריך קרא ולא ילפינן מטעם דאין מעבירין כמו שכתבו התוספות לעיל דף נ"א ע״ב מ"מ השתא דכתיב איזה יסוד יש ליתן לכתחילה מה שהוא כנגד הפתח ההוא דפגע ברישא ואין לומר למה באמת כשר בדעבד מהאי גיסא כיון דכתיב אשר פתח אהל מועד ולקמן בשמעתין מדכתיב מזבח העולה פתח אוהל מועד שלא יפסוק רק נגד הפתח ויש לישב בודאי אי היה כתיב הכא יסוד מזבח עולה פתח אהל מועד הייתי אומר דוקא כנגד הפתח אבל הכא כתיב אשר פתח אהל מועד לסימנא לידע באיזה יסוד שלא נימא יסוד צפוני או באמה דרומית:

*שם* אלימא גחלים של י״כ כו׳ כאן ג״כ קשה דילמא אשמעינן דצריך לכתחילה ליקח דוקא נגד הפתח ולא מהאי גיסא ודהאי גיסא דאף דנתרבה מעל המזבח מ"מ לכתחילה צריך ליקח מנגד הפתח כמו שכתבו התוס׳ לעיל ד"ה משוך וי"ל דזה נמי פשוט משום דאין מעבירין ונגד הפתח הוא מצוה מן המובחר דפשטיה דקרא כן משמע וק״ל:

*שם* ומאי קסבר אי קסבר כולו מזבח בדרום קאי כו׳ יש להקשות דילמא סבר מזבח כ"ג אמות בצפון ותשע אמות בדרום קאי ולכך היה צריך להרחיק ד׳ אמות עד שבא לחלל פתח ההיכל ויש לישב דלא מצינו דפליגי אלא אי מזבח ממוצע או בדרום או בצפון אבל בענין אחר לא אשכחן תנאי דפליגי בזה אחר זה מצאתי כן בתוס׳ ביומ':

% ב

%% א

*הלוקח פרק ראשון.*

*תוספת* ד"ה הלוקח כו׳ ומתרי קראי נפקא עכ"ל. לכאורה יש להקשות ר"י דאמר לקמן שותפות עכו"ם חייב בבכורה ומסיק לי' לקמן דכתיב כל בכור מ"מ נימא דשותפות אם פוטר מבכורה דהא ממקנך נפקא ולקמן ס"ל לר"י דמקבל בהמ' מן העכו"ם אעפ״י שהעכו״ם שותף באם א"ה חייב בבכורה ומנלי' הא וצריך לומר כיון דגלי קרא בשותפות ולד דחייב ה"ה בשותפו׳ אם וכה"ג כתבו תוספת לקמן ד"ה והמשתתף:

*ד״ה* והמשתתף כו' ואין לפרש כו׳. פירוש ומתורץ קושיא שני' אבל קושיא ראשונה אינו מתורץ דל"ל בקרכם תיפוק לי׳ מדאיצטרך בישראל דהא שותפות עכו"ם לא ידעינן רק מדגלי קרא גבי בכור בישראל אבל גבי ישראל דאינו פוטר גבי ולד מה"ת שיפטור גבי אם:

*ד״ה* מייתי לה לקדושה כו׳ ומכ"ש דניחא השתא כו' פי' דכיון דלא נקיט צריכותא דעביד איסורא אע"ג דלישנא דמתניתן דייקא קצת אעפ״י שאינו רשאי דמשמע דאפ"ה חייב מכ"ש דניחא דלא נקיט הך צריכות׳ דמתרי קראי נפק' דלא משמע כלל ממתניתן:

*ד״ה* אבל עובר כו׳ כיכול להתרפאות דמי כו'. אע"ג דמקשן אכתי לא אסיק אדעתיה מהך ברייתא דאינו יכול להתרפאות דא״כ מאי מיבעי' אעובר מ"מ לא הי' סברא לתוספת למימר דפשיטא לי׳ דבשבורה אע"ג דיכול להתרפאות אסור דמהיכא תיתי נימא דפשיטא ליה לבעל האיבעי׳ דאפילו יכול להתרפאות לאחר זמן יתיר ר״י ועכ״פ אי לא ידע הברייתא נימא דמספקא ליה בהא. ובזה שכתבו תו' נראה ליישב מאי דאמר בגמ׳ אע״פ שאינו רשאי ולא פליג ר"י כו' דלכאורה נראה דלבן בתירא דמתיר בסוס לא חייש לאחלופי כלל דהא איכא סוס המיוחד לעופות והני דפרסאי כמו דאיתא במס׳ שבת א"ו דלא חייש לאחלופי כלל וא"כ לבן בתירא ודאי שרי למכור עובר וא"כ אמאי לא פליג ב״ב במתניתן ולדברי תו' ניחא דאף לב"ב אסור בעובר משום דסופו לבא לידי מלאכה:

%% ב

*רש"י* ד"ה אלמא טעמא דרבנן כו' ולר׳ יהודא מותר עכ״ל. צ"ע דמנלי' למימר לר"י מותר דילמא הא דמתיר ר"י התם משום דעדיין לא נתעברה ואינו מוכר העובר רק הבהמה אך דיכולה להתעבר מ"מ מה בכך הא הבהמה אינה ראוי׳ לעשות בה מלאכה ואי משום אחלופי הא בשבורה ליכא איחלופי ולהא לא חייש ר"י שיעשה העובר מלאכה כיון דאינו מוכר רק הבהמה אבל בבהמה לעובר׳ שמוכר הבהמה גופא לעוברה אף דאינו מכירה חלוטית מ"מ כיון דשלמה היא מחלף במכירה חלוטית: 

*ד״ה* ת"ש דקס״ד דלא פליג כו׳. פירוש דהמקשן הוכרח לעצמו מדלא תני אעפ"י שאינו רשאי וברישא תני אעפ"י כו' ודאי משום דברישא מוכר העובר גופי׳ ולכך אינו רשאי אליבא דרבנן אבל הכא איירי שמקבל בהמה רק לעוברה ולא לפטומא ולכך מותר אף לרבנן אבל לפי האמת דמשני תני למכירה וה"ה לקבלנות מצינו למימר דאיירי נמי בבהמה לפטומא:

*תוס׳* ד"ה מאי לאו כו׳ בבהמה לפטומא עכ״ל. והמקשן דאמר מאי לאו אעובר לא דס"ל דאין לו חלק כלל בבהמה רק בעובר דא״כ תקשי רישא דתני המקבל בהמה כו׳ דהתם ע"כ בבהמה לפטומא איירי דאי אין לו חלק בבהמה רק בעובר אם כן הוי האם של נכרי ובכה"ג לא פליג ר"י דפטור מן הבכורה דר"י לא פליג רק בשותפות נכרי אבל לא בכולה של נכרי אלא ודאי דאיירי בבהמה לפטומא דומיא דהכי סיפא נמי איירי בכה״ג והא דדייק המקשן מהא דאעפ"י כו׳ מאי לאו אעובר ולא סלק׳ אדעתי׳ דאיירי בבהמה דסמיך אקושיתו שהקשה לקמן כהן מאי עבידתי׳ ועיין במהרש"א דכתב לד"ת הדייקא דלקמן משום דקתני עד עשרה כו' פי׳ דבריו דאי בבהמה לעוברה לא אית לן למקנסי' כולי האי:

*ד״ה* אסור כו' פליג אאבוה דשמואל. פי׳ מדלא תני אעפ״י שאינו רשאי משמע דמותר לכתחלה לשתף עם עכו"ם:

*ד״ה* שמא כו׳ עוד מייתי ר"ת ראי׳ כו׳ עיין בצ"ק. ונראה לי דודאי הא דאמר תיתי לי דלא עבדינא שותפות היינו אף על מנת לפוטרו מן השבועה כדפירשו תו׳ בשבת וה״פ דבשלמא אי אמרינן דמותר לקבל שבועתו לכך בשאר בני אדם אסור להשתתף בסתמא אם אין דעתו לפוטרו מן השבועה אבל אי דעתו לפוטרו שרי רק ממדות חסידות אסור אבל אי אמרינן דאסור לקבל שבועתו אמאי אסור להשתתף עמו הא לא יקבל שבועתו אלא ודאי אף דאסור לקבל שבועתו מכל מקום חיישינן דאדם בהול על ממונו ושמא ישביענו א״כ בכל אדם אסור מהאי טעמ׳ שמא לסוף יקבל שבועתו ומאי רבותי' דאף דהי׳ דעתו לפוטרו משבועתו מ"מ שמא לבסוף ישביענו:

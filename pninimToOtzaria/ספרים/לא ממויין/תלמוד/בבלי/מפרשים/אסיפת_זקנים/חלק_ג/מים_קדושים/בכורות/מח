% מח

%% א

*רש"י* ד"ה כי לא חלקו נמי כו' ואמאי קתני אם נתנו כו׳ דמשמע דאם לא חלקו חייבים עכ"ל. לשון רש"י מגומגם קצת ונ"ל דה"פ דרש"י בא לתרץ דלכאורה לשון המשנה משמע דאם נתנו ליד הכהן נתנו ודלמא באמת לא מחייבינן לון ליתן דמצי מדחי ליה רק דאם נתנו אין צריך להחזיר לכך כתב רש"י ואמאי קתני אם נתנו כו׳ פי׳ לקמן קתני ואם לאו פטורין דמשמע דוקא אם חלקו פטורין מליתן אבל אם לא חלקו חייבים אף לכתחלה. והא דנקיט באמת במתניתן לשון דיעבד עיין ישוב הלשון בתיו"ט:

*תוס׳* ד"ה והא אשתעבדי' דקסבר השתא האחים שחלקו יורשי׳ הם כו' עכ"ל. ודאי פשטי׳ דמלתא דהא השתא ס"ל להמקשן שירשו הרבה יותר ואף אי אמרינן כר׳ אסי דהוי מחצה יורשים ומחצה לקוחות נמי הוי מחויב ליתן מחלק הירושה רק דתו׳ כתבו דלא תימא כולו לקוחות הם כמו דס"ל לחד מ"ד וזה שכתבו תוספת דעל כל פנים יורשים נמי הוי ואחר כך כתבו דאפילו נימא דהוי רק לקוחות איכא למימר דמלוה הכתובה בתורה כו'. ומ״ש תוס׳ דמלוה הכתובה בתורה לאו ככתובה כו' לשיטתייהו אזלו שכתבו ד"ה דכ"ע דהא דאמר לקמן בדר׳ פפא קמפלגי היינו במלוה הכתובה בתורה עיין שם. אך מה שכתבו דבמסקנא קאמר דבהכי פליגי לא ידעתי לפרש דהא אף במסקנא סבירא ליה לרבי מאיר דמחצה יורשים ולאו ככתובה בשטר דמי ור"י סבירא ליה או דיורשים הוי או דגובה מלקוחות וטעמא דרבי מאיר משום חצי חמש ואם כן אף אנו נאמר דהמקשן נמי סבירא ליה כן ומאי קשיא להו. ונראה לי דודאי הא קשיא דלתירוץ קמא דאמר רבי ירמיה זאת אומרת וכולי דמוקי ליה למתניתן תוך שלשים יום. ואם כן אמאי סבירא ליה לרבי מאיר נתחייבו נכסים אלא ודאי כמו שאמר לקמן דאי לחברי׳ משעבדי לי מקמא דידך וא"כ מ"ט דר"מ נימא נמי ממ"נ א"ו דר"מ ס"ל מלוה הכתובה בתורה אינו גובה מן הלקוחות או דס״ל דאינם רק יורשים וא"כ הך סברא בתרא שכתבו תוס׳ דס"ל למקשן דמלוה הכתובה בתורה גובה מן הלקוחות אינה מוסכמת למתרץ לר"מ ואמאי שביק ליה המתרץ סברתו דמשמע דאינו חולק עליו והוי ליה למימר בהדיא שאינו סובר כסברת המקשן ועוד איך אומר זאת אומרת כיון דבלא"ה סובר אליבי׳ דר"מ דגובה מן הלקוחות א"כ לוקי אחר שלשים ור"מ ס"ל דלא נשתעבדו נכסים דאינו גובה מן הלקוחות. אבל מה שכתבו תוס׳ דסברת המקשן דהוי יורשים זה ניחא אף למתרץ אליבי׳ דר"מ וס"ל דאליבי׳ דר"מ יורשים הוי ואליבי׳ דר"י לקוחות הוי לכן אמר לי׳ משעבדנא לי מקמא דידך ועיין בזה:

%% ב

*גמרא* א"ה נתחייב גברא כו׳. הך קושיא היא ג"כ לרבי ירמי׳ דס"ל דהוי תוך שלשים דלא נתחייבו נכסים רק דרש"י כתב לתרץ זה קצת ומ"ה הוסיף רש"י דנתחייבו נכסים משמע דמחויב לשלם הכל ובאמת אינו משלם רק פלגא:

*שם* אמר ר׳ ירמי׳ זאת אומרת כו׳. לכאורה יש לדקדק דהא השתא הוי ס"ד דירשו נכסים טובא ואיך שייך לומר משעבדנא לי הא אין נפרעים מנכסים משועבדים במקום שיש בני חורין וה"נ איכא ב"ח טובא. וזה יש ליישב דהא תקנתא דרבנן היא משום פסידא דלקוחות וה"מ כשאין פסידא ג"כ לב"ח אבל הכא איכא פסידא לבעל חוב דלא מצי למפרע מבני חורין דמצי מדחי ליה טורף שפיר ממשעבדי:

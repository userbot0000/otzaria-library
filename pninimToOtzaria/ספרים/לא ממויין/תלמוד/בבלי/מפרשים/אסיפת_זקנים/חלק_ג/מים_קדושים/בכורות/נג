% נג

%% א

*מעשר בהמה פרק תשיעי.*

*גמרא* דייקא נמי מדנסיב ליה קרא והבאתם כו'. הלשון דייקא נמי אינו מדוקדק קצת דמאי דייקא שייך הכא ונ"ל דלקמן אמר עשר תעשר בב' מעשרות הכתוב מדבר א"כ ה"פ מדנסיב התנא האי קרא דוהבאתם ולא נסיב ליה קרא דעשר תעשר דלקמן ואע"ג דלקמן אמר לשנה הקשתיו ולא לדבר אחר היינו ע"כ למעוטי מין על שאינו מינו מדכתיב צאן אבל לשאר מילי מקשינן שפיר דאל"כ צאן דכתב רחמנא למה לי אלא ודאי דהתנא לא בעי למילף רק לענין הבאה ולא לענין הקדש ואין לומר דניהי דמהך היקשא לא ילפינן רק לענין הבאה מ"מ נילף מהיקשא דלקמן אף לענין הקדש י״ל דא"כ היקשא דהכא ל"ל:

*שם* גזרה משום יתום. צריך להבין דמשום הך גזרה נימא דלא יקדישו כלל אדרבא נימא דיקדשו מעשרות ואי אתרמי יתום לא לקדש ומאי אהני חכמים דלא יפרשו כלל וקושיא דלקמן יותר מגומגם דאף בזמן המקדש לא יקדשו גזרה משום יתום וי"ל דהכי פירש משום יתום ושמא יצא היתום בעשירי והבא אחריו יתחילו ממנו מנין אחר ובאמת היתום הוא כמו שאינו והבא אחריו הוא הקדוש ואתי לשרויי ליה בגיזה ועבודה ולכך תיקנו שלא יכנסו כלל לדיר להתעשר וא"כ אין קדושת מעשר נוהג כלל לכך חיישינן טפי בזמן הזה דיסברו כיון שאינו קרוב לגבי מזבח מאי איכפת לן אם הוא יתום ופריך אי הכי מעיקר׳ נמי פי׳ בזמן המקדש ובח"ל דאינו קרב נמי יגזור שמא יצא יתום והבא אחריו הוא העשירי כו' ומשני משום תקלה והא דלא חיישינן בח"ל בזמן שב"ה קיים משום תקלה י"ל דהתם איכא לתקוני' דשדי מומא בכולי׳ עדרי׳ וכדלקמן ואי דלא ישתכחו בהמה להקרבה הלא הבהמות של א"י כלם יהיו ראוים להקרבה משא"כ בזה״ז דלא ימצא בשום מקום בהמה ראוי להקרבה:

%% ב

*גמרא* אפשר כר"י כו'. עיין בצ"ק שהקשה מאי תירץ בזה דמ"מ קשה אמאי לא תיקנו חכמים דנעבד כר"י להטיל בו מום קודם שנולד ע"ש שתירוצו דחוק ולפי מה דשני לעיל בגמרא דר׳ מדע ידע לאקנויי כ"ע לא ידעו לאקנויי ע"ש יש לתרץ דבשלמא לעיל איצטרך לתקן כה״ג דלקנינהו לנכרי ובאיזה ענין יקנהו דהא כ"ע לא ידעו לאקנויי אבל להטיל בו מום אפשר דכ"ע ידעו זה ומסתמא יטילו בו מום שהוא ודאי מום גמור ובכי האי גוונא לא איצטרך לתקן דבלא"ה יעשו כן:

*שם* מאי היא דתנן כו'. יש לדקדק מאי מקשי דלמא הך משנה לא אתי כר"י הגלילי דאמר ממון בעלים הם ומה"ת שיחול קדושה על קדושה וגם בקדושת בדק הבית הא לאו דילי' הוא ומה"ת שיכול להקדישו וצ"ל דהמקשן ס"ל דהך סתם משנה אתיא אף כר"י הגלילי ומ"מ הלשון אינו מיושב השתא קדושה חמורה על קדושה קלה לא חל והיינו בדק הבית ובדק הבית פשיטא דלא חייל דלאו דילי׳ הוא:

*שם* ויהיו חדש וישן כו'. עיין בצ״ק שהקשה דאיכא למימר מעשר דגן יוכיח וע"ש מה שתירץ ול"נ דהאי ק"ו בלא"ה מלתא יתירתא היא דבלאו ק"ו נמי מה"ת דלא יתעשרו מזה ע"ז בלא קרא ובמשנה אמר ק"ו דלא יתעשרו ממין על שאינו מינו דאי לאו ק"ו מסברא הוי אמינא דמתעשרים:

*תוספ׳* ד"ה ת"ל כו׳ ושם פי׳ עכ"ל. פי׳ דהכא אי אמרינן ק״ו לית לן לאוקי היקשא אמידי דאע"ג דאפשר דאי' לן למילף לימוד אחר מעשר תעשר ובענין שכתבתי לעיל לענין ח"ל מ"מ עכ"פ משמעות קרא דלענין שנה ודאי הוקש והוי כמפורש בקרא ולא מהני לן ק"ו לאפוקי ממשמעות דקרא:

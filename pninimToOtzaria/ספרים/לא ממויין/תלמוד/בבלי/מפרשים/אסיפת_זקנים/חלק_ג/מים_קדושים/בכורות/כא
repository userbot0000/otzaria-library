% כא

%% א

*רש"י* ד"ה לימא כו' אבל האי כו׳. נ"ל דהי׳ קשה לרש״י מאי פריך לימא דהא ר׳ ישמעאל סבר הכי לעיל וא"כ מאי לימא ואמאי לא נימא דאתי' הך בריית׳ כר' ישמעאל לזה כתב רש"י דהא דלעיל לא דמי דעד כאן לא קאמר רבי ישמעאל רק דאין יולדת וחוזרת כו' תוך שנתה שנולדה אבל תוך שנתה לולדה אפשר דגם רבי ישמעאל מודה דילדה:

*ד״ה* ת"ק כו' והשתא מצינו למימר דאפילו יולדת כו' כצ״ל. ומהרש"א הגיה בדוחק אבל הפשוט דרש"י כתב זה לר׳ שמעון ולא לת"ק דלת"ק אף דמטנפת חוזרת ויולדת היינו משום דאפשר לטנף בתוך ששה חדשים ראשונים אבל ביולדת דלא אפשר עד סוף ששה אינה חוזרת ויולדת משום דזעירי ולר׳ שמעון דלית לי׳ דזעירי אף יולדת חוזרת ויולדת בסוף יום או יומים כתב רש"י לשון זה לאוקימתא דמקצת יום ככולה דלא משכחת ביותר מיומים וזה מקרי תוך שנתה כדפירש לעיל לרבי יהושע דאמר טנפה בת ששה יולדת תוך שנתה והיינו גם כן יום או יומים ללשון דאמר לעיל דפליגי במקצת יום ככולו. והקשה רש"י כיון דבנות לא משכחת ליה אלא ביום שלשים משנולדו אם כן אף היא יכולה להתעבר ביום שלשים ללידה ראשונה והצ"ק לא הבין כן דברי רש״י ושגה בזה והפשוט הוא דלדברי רש"י אף דס"ל דזעירי דאין טינוף פחות משלשים יום שלימים מכל מקום יכולה להתעבר מיום שלשים שנולדה דלא ס"ל מה שכתבו תוספת כ"ש בתה רק ס"ל לחלק בינה ובין בתה דהיא אינה יכולה להוליד עד שיעברו שלשים יום שלימים מיום לדתה ובתה יכולה להוליד אף ביום שלשים משנולדה לכך היה סובר רש"י מעיקרא דלתנא קמא דאית ליה דזעירי צריך דווקא לאשכוחי דבנותי׳ ילדו שלש דלא יכול לאשכוחי בילדה ב' והיא עצמה תלד דהא אין טינוף פחות משלשים יום שלימים א"כ כשנולדה בא׳ באלול שוב אינה יכולה להוליד לידה שני׳ רק באחד באלול לשני' ולא הוי בשנה אחת ור"ש לא נחית למנינא וס"ל דאף דבנותי׳ לא היו יולדים רק שנים מ"מ יכולה להתעשר כגון שהיא גופא תלד דלית לי' דזעירי והא דכתב רש"י יום או יומים היינו לאוקימתי׳ דמקצת יום ככולו לא משכחת רק יום או יומים ולאוקימת׳ קמייתא באמת משכחת יותר אי לית ליה דזעירי או יולדות למקוטעי' וכתב רש"י לפרש כן דלכאורה ללשון ראשון שכתב רש״י משמע תוך שנתה הוי כמה ימים בתוך השנה ומתרץ רש"י דהא מוכח מסוגיא דלעיל דתוך שנתה היינו אפילו יום או יומי׳ כמו לר' יהושע דאמר לעיל טנפה בת ששה ילדה בתוך שנתה והיינו יום אחרון כדמוכח לעיל לאוקימתי׳ דמקצת יום ככולו ואח"כ סתר רש"י זה הפירוש דמ"ש לת"ק אינה חוזרת ויולדת ולכך לא מצי לאשכוחי דהיא עצמה תלד שנית הא גבי בנות ע"כ משכחת שנולדה ביום שלשים דהיא עצמה נולדה ביום א׳ באלול א"כ אי גבי בנות בעינן נמי שלשים יום שלימים לא משכחת בבנות שתוליד עד יום א' באלול לשנה שניה א"ו דמשכחת שיולד ביום ל' ולא בעינן ל' יום שלימי' כמו גבי טינוף דבעינן דוקא שלימים כמ״ש לעיל דס"ל לרש"י לחלק בכך וה"נ משכחת לה שהיא עצמה תוליד ביום שלשים ללדתה וא"כ ניהי דס"ל דזעירי דבעי שלשים שלימים משכחת לה שתחזור ותלד תוך שנתה כיצד שהיא נולדה בא׳ באלול ונתעבר׳ ביום ל׳ שהוא יום אחרון של אלול לרש"י דחשיב כל החדשים שלימים והמתינה ל' יום ושלימים אחר לדתה שלדתה הי׳ ביום אחרון של שבט ונתעברה ביום אחרון של אדר וילדה ביום אחרון של אב דהוי תוך שנתה דהוי כל החדשים שלימים וגם טינופה ל' יום שלימים חוץ משלשים ימים ראשונים שאינם שלימים כמו גבי בנות דלא בעינן שלימים א"כ משכחת שפיר יולדת וחוזרת ויולדת אף אי אית לי׳ דזעירי הארכתי בדברי רש"י שיש בם מקום לטעות כמה פעמי׳ ואף מהרש"א לא כתב כן וגם אם נגיה בדברי רש"י והשתא לת"ק כמו שהגיה מהרש"א ג"כ א"ש לדברינו אלו וקאי אקושי׳ דלקמן דהא אף לת"ק משכחת חוזרת ויולדת וא"כ נסתר פי׳ זה אבל לשון רש"י יותר סובל כמ״ש שכתב כן לזעירי:

*ד״ה* גדיא כו' ובעי למיפשט כו׳ אי כת"ק אי כר"י. פי' דע"כ סתמא דברייתא כת"ק דאי כר' יהושע הא סבר לעיל חוזרת ויולדת תוך שנתה ~שנה~{מים קדושים: שלה} משנולדה כ"ש הכא דהיא זקנה דיכולה להוליד תוך שנה ללידה ה"א אבל כת"ק אתיא דאפשר דסבר נמי דלא יולדה אף תוך שנה ללידה ראשונה:

*תוס׳* ד"ה לימא כו' ובתוך שנתה ל"ד כו׳. התוספת פירשו והך בתוך שנתה היינו משנולדה הגדי' ולא כפי׳ רש"י לכן כתבו דל"ד דהא ע"כ הגדי׳ נולדה לפחות יום אחד קודם ר"ח אלול דא"כ היא עצמה הי׳ נכנסת להתעשר א"ו דאף כשהוא שנה מיום אחד ג"כ אינה חוזרת ויולדת והקשה בקונטרס כו׳ פי' כיון דלא חשיב הזקנה אמאי לא תני באמת כגון שהזקנה נולדה זמן רב קודם וילדה באלול כו' דמצי לאשכוחי שפיר שיולדת עוד ולד דהא הזקנה היא הרבה יותר מבת שנה ללידה השני' וה״ה דמצי לרש"י למנקט עוד זמן רב קודם רק דרש"י נקיט דאף דנימא תוך שנתה ל"ד רק דנימא דעד מכשהיא בת שנה וחודש אחד לא יכולה להתעבר כלל והכי נקיט רש"י שנולדה בניסן כו' ובולד השני נתעבר' בסוף ניסן דאז היא בימי עבורה בת שנה וקרוב לחודש ודאי ובזה ודאי יכולה להתעבר ואין צריכין אנו למחשב אי הוי שנה מולד הראשון לשני דאזה לא קפדינן רק עלי׳ שתהא יותר מבת שנה הרבה וכתבו תו׳ דל"ד בלשונו דזה אין יכול להיות שנולדה בניסן וילדה באלול והוי לי' למימר שנולדה בכ״ח באדר וא"כ הי' יכול להיות שילדה בכ"ט באלול היינו יום אחרון שלו דהא צריכה שלשים יום שלימים משנולדה וכלו בכ"ט בניסן ואח"כ ה' חדשים כלו בכ"ט אלול ותמה אני על הגאון מהרש"א שבחנם האריך לאשכוחי גם הולד השני שיהא לאחר שנה ומתוך כך נכנס לדחוקים ואינו מן הצורך ובצ"ק הביא חשבון שאינו מדוקדק לכל רואה וכמה שגיאות שגה בזה:

*ד״ה* ת"ק כו'. התו׳ לא פירש בכל חד מהנך פירושים שכתב רש"י רק דפי׳ כך ת"ק אית לי׳ דזעירי ולכך לא הזכיר תוך שנתה דמשמע שהמעשר הי' תוך שנה לזקנה דאי אפשר א"ו דאחר שנה הי׳ ואפ"ה נכנס לדיר כו' כגון בשנה מעוברת ור"ש לית לי׳ דזעירי או דמקצת יום ככולו ושפיר הזכיר תוך שנתה לזקנה והיינו כפי' ג' רק דבפי' ג' הזכיר רש"י דאיירי שטנפה והתו' לא רצו בזה ועיין בזה. ובתו' ריש הפרק ד"ה פרה כו' אע"ג דגדולה כו׳ ואין זה בפי׳ רש"י שלפנינו אבל החילוק הזה שכתבו תו' אינו לפי׳ ראשון של רש"י ולא לפי׳ אחרון דלשני הפירושים איירי שהגדיי׳ היא גדולה ואפ"ה אינה חוזרת ויולדת אבל לפי' אחד שכתב רש"י שהגדיי' היא בת שנתה אתי לשון תו׳ שפיר רק דרש״י עצמו דחה פי' זה שאינו עיקר ולפירוש התוס' נמי א״ש חילוק זה. ותמה אני על דברי תו׳ הנ"ל שכתבו ש"מ תוך ב' לא ילדה כלל דהא התם קאמר תוך שלש מעקרא ע"ש וא"כ מאי פריך דלמא ילדה בתוך שנה השלישית ואפ"ה לא חיישינן לרביעה דעדיין פחותה מבת ג׳ היא ומעקרא ואין לומר דפרה אינה יולדה רק סוף שנה השלישית א"כ מאי קאמר מכאן ואילך ספק דמשמע דמתחלת שנה רביעית הוא ספק ואף שאין נכנס בה אלא יום אחד בלבד כמ"ש תו' כאן ד"ה לימא ואמאי כיון שאינה ילדה עד סוף שנה שלישית ליכא לספוקי בולד אחר אלא א"כ ילדה בחודש התשיעי של שנה רביעית דזה הוא זמן עיבור של בהמה גסה א"ו שיכולה לילד בהתחלת שנה שלישית וא"כ מאי מקשי התם בפחותה מבת ג' מי קילדה וזה תמי׳ נשגבה בעיני ויש ליישב קצת לפי מה שתירץ דר"י ור"ע פליגי במטנפת וחוזרת ויולדת א"כ י"ל דלכך קאמר מכאן ואילך ספק דשמא טינפה בתחלת שנה שלישית אבל בשנה שלישית ליכא לספוקי דאי טינפה אינה חוזרת ויולדת אבל לתירוץ ראשון קשה דמשני דפליגי אי חוששין לטינוף וסבר ר"י דאין חוששין לטינוף כלל אי אפשר ליישב גם לשון תו' שכתבו תוך שתים לא ילדה משמע דבשנה השלישית ילדה וא"כ מאי מקשי התם וצ"ע:

%% ב

*גמרא* תניא כותי׳ דר"י כו׳ לימא תיהוי תיובתא דרב ושמואל כו'. לכאורה יש להקשות מאי קושי' ארב ושמואל דלמא שאני התם דבד׳ פרקי' אלו הכל שוחטין ביום אחד א"כ יש כאן ודאי איסור ולכך הוי לי' למוכר לאודיעי' לאפרושי' מאיסורא ומדלא הודיעו מותר אבל כאן שאין כאן אלא ספק דשמא ישחטנו ולא ימתין לה עד שתבכר לא אמרינן דאית לי' למוכר לאודיעי' וניהי דר' יוחנן לא מחלק בכך דס"ל אף בספק איסור צריך להודיעו וכן הוא בש"ע דאף בשאר ימות השנה אם יודע ודאי המוכר שנשחטה האם היום צריך להודיע להקונה שלא ישחט הבת היום ולא דמי להא דאמר ר"י התם בזמן שיש ריוח אין צריך להודיע דהתם שמכר האם למחר אין צריך להודיע משום דאפשר ששחט אתמול ואין יכול הקונה לבא לידי איסור אבל אם מוכר ביום שנשחט האם צריך להודיע להקונה דהא יכול לבא לידי איסור אם ישחטנה היום מ"מ מאי מקשי בפשיטות לרב ושמואל דלמא לא ס"ל לחלק בהכי וס"ל דוקא בד׳ פרקים צריך להודיע שקונה בודאי כדי לשחוט היום ויבא ודאי לידי איסור אבל מספק אין צריך להודיע וה"נ איכ' ספק שמא ישחטנה וכמ"ש ובפרט דשמואל אמר בפירוש סבר לשחיטה קבעי לי' ותחלה הייתי אומר לתרץ זה דהכי מקשי דע״כ לא פליג שמואל עלי׳ דרב אלא משום דיכול לומר לשחיטה קבעי אבל אם הי' פירש לו דלגדלה קבעי הי' מודה לרב אמאי נימא כיון דפירש לי' דלגדלה קבעי אית לן למימר דהמוכר צריך להודיע כן הי' נראה לכאורה. אבל נ"ל דהא בלא"ה קשה מאי מייתי סייעתא מהתם דתניא שוחט ואינו נמנע דהא אף בקונה מעכו"ם נמי אמרינן התם שוחט ואינו נמנע כמו דאי' ברא"ש וש"ע ובודאי התם היינו טעמא דאינו מחויב לחשוש כלל שמא נשחטה אמו היום דהוא חשש רחוק א"כ מאי מייתי הכא ראי' דלמא התם אף בלא טעמא דאודע הוי מודע לי' הי' שוחט והולך אבל הכא בלוקח מן העכו"ם הוי ספק בכור ומנלן דסמכינן אהאי סברא דאודע הוי מודע לי'. ונ"ל דזה תירץ רש"י במתק לשונו שכתב ד"ה אם לא הודיעו כו׳ ואין צריך לשאול כו' פי' דניהי נמי דאין צריך לחשוש אם נשחטה אמו מ"מ אמאי תני סתם שוחט והולך ואין צריך לשאול לכתחלה היכא דאיכא לברורי ולמה לא תני שישאול למוכר ואי ליתא דלשיילי׳ מותר א"ו דחיוב' עלי' דמוכר לאודיעי׳ ואם לא הודיעו הוי כאלו אמר לי׳ בפי׳ שלא נשחטה אמו היום והכי נמי דכותי׳ ומזה נ"ל דיצא ~להפוסלים~{לוח התיקון מים קדושים: להפוסקים} דאף בשאר ימות השנה צריך להודיע אם נשחטה אמו היום בודאי דהא האי ברייתא לא קאי דוקא אד' פרקים רק בכל ימות השנה שוחט והולך ואינו נמנע ואמאי לא אמרינן בשאר ימות השנה דלכתחלה צריך לשיילי׳ למוכר אלא ודאי דאם איתא דשחטה הוי מודע לי' מזה יצא להם דין זה דלעולם צריך המוכר להודיע וא"כ שפיר מייתי סייעתא דהא מוכח דאף בשאר ימות השנה צריך להודיע כדי שלא יבא לידי איסור ה"נ דכותי'. ועיין בש"ע סי׳ שט"ו שהקשו האחרונים אמה דפסיק רמ"א כשמואל מהא דלעיל דפסקינן שוחט ואינו נמנע ומה שתירץ הט"ז דאיכא סברא לכאן ולכאן ע"ש אינו נראה דהא בגמרא אמרינן דשמואל ס"ל אימור לשחיטה זבני׳ וגם מה שתירץ הש"ך דהכא אימר לשחיטה זבני׳ גם כן אינו נכון מטעם שכתבתי אבל לא ידעתי מה קשיא להו דהא בגמרא מחלק בהדיא התם במוכר תליא מלתא הכא בלוקח תלי׳ מלתא ולא ידעתי למה תירצו בדוחקי׳ אחרים:

*תוספ׳* ד"ה אכילה כו׳ ונראה לפרש כו׳. אף דבמשנה תני בהדיא משום דהנאתן לבעלים וזה הנאתן להקדש וכתבו שם תוספת דמאיזה קרא שמעינן דאסור לזלזל בקדשי' משום הנאת בעלים מ"מ לא הוי בכלל גואל דניהי דטעמא הוא משום שזה נפדה וזה נפדה מ"מ הא דנמכרים באיטלז כו׳ דינא אחרינא היא משא"כ לרש"י הוא דין אחד לבד:

*ד"ה* ~אשתכוחי~{מים קדושים: אשתבוחי} כו׳ ועוד יש לפרש כו׳ ולהאי פי' נכרי נאמן במסל"ת דהא מסל"ת לא הוי רק כשהעכו"ם אינו יודע מנהג ישראל ושהאיסור והיתר תלוים בו ואיך שייך להשביח מקחו דכיון דאינו יודע מנהג בכור מאי משבח בכך:

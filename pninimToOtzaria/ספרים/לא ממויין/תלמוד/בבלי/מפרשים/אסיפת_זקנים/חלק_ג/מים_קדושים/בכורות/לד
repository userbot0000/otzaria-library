% לד

%% א

*רש"י* ד"ה כיון שפורש כו׳. לשונו מעורבב ומוטעה וכן צ"ל דאין אדם מוכר לשפחות אחר אישות הס"ד ואח"ז ד"ה כיון שבגד כו' ואח"ז וקיימא לן בקדושין דר"א סבר יש אם למסורת ור"ע סבר יש אם למקרא:

*תוס׳* ד"ה ומי קניס כו' דהאי יש בו מום כו' פי׳ דלא שייך דברי רבא אי עביד לא מהני רק כגון אונס שגירש דלא מהני לפוטרה מעליו וכן לא תגזל דלא מהני למקני׳ הגזלה אבל כאן לא שייך לומר לא מהני ואינו מום דהא חזינן דאית בי׳ מום וכן בנגע:

%% ב

*בא״ד* שיש לחלק פי׳ דהתם אכיל התועבה גופי׳ דהיינו בב"ח וכן כלאים משא"כ הכא לא אכיל התועבה גופי׳ ועיין בחולין חילוק זה:

*בא״ד* עד מום שלישי או רביעי עכ"ל. יש להקשות לפ"ז מאי משני ממונו אתי למעבד ופי׳ רש"י דמאי מפסיד בכך כו׳ ולפי' תו׳ הא מפסיד טובא דאי לא יטיל בו מום ימתין עד מום שיולד בו ראשון ועכשיו צריך להמתין עד מום שלישי או ד׳ ודלמא לא יהיה בו מום שלישי וצ"ל דאעפ"כ יש לחלק דבממונו סבר מאי מפסיד דלא אסיק אדעתיה שמא יפול בו מום וסובר שלא יפול בו מום לעולם משא"כ התם דמפסיד מיד דשמא אם לא יקיץ יתרפא מאליו או אפשר דתוס' ס"ל לחלק פשוט בין גופו לממונו דבגופו איכפת לי׳ בהפסדו ובממונו לא איכפת לי׳ הפסדו כ"כ:

*גמ׳* דר"א אדר"א קשיא דרבנן אררבנן לא קשיא כו'. יש להבין מאי עלה על דעת המקשן להקשות דרבנן אדרבנן הא חזינן דהתם נמי לא קנסו רבנן עולמות רק עד שיתרפא בלא קציצתו דהא אמרי עד שתפרח בכולו כו' ואי פרחה בכולו שוב לא קנסינן כיון דבלא"ה היה לו טהרה והא דלא ס"ל כשיולד לו נגע אחר ע"כ משום דס"ל דאף שירפא הנגע האחד לא היה נרפא הראשונה. דאל״כ מאי טעם היה להמקשן לחלק בין נולד לו נגע אחר לפרחה בכולו וא״כ מאי מקשי דרבנן אדרבנן ונ"ל דס"ל דטעמא דרבנן משום דלמא אתי למעבד ובאמת אי לאו סברא דאי הוי בי׳ קמייתא הוי מתסי נמי היה הסברא שיטהר כיון דלא נתקיימה שהיה סבור למהר ע"י קציצה ועכשיו נולד לו נגע אחר וע״כ צריך להיות יושב ודומם לתשועת ה׳ ולכך היה סברא שיטהר מהראשונה דהא מדאורייתא בלא"ה טהור כיון שקצצה וטעמא דרבנן דלמא אתי למעבד שידמה לו שהנגע הראשונה לא יתרפא לעולם ויבקש תקוה שיקצצנו ואולי יולד לו נגע אחר ויתרפא אף שקרוב ג"כ להפסד דאולי לא יולד לו נגע אחר והנגע הזו יתרפא מ"מ חיישינן דאתי למעבד ולכך פריך דהתם חיישינן דאתי למעבד מום כיון דלית ליה שום הפסד בדבר ואפ"ה שרי כשנולד לו מום אחר ואעפ״י דהתם ג״כ אין מרויח בכך מ"מ התם קרוב הדבר טפי דאתי למעבד מהך דהכא כמו דמשני אליבי׳ דר"א בממונו אתי למעבד בגופו כו' ומשני התם אף דלא הואיל כונתו מ"מ קנסינן לי׳ בהך מלתא דעביד וחשבינן לי׳ כמאן דלא עביד דמי יימר דמתסי כו׳ ולא מטעם דלמא אתי למעבד ולכך מאריך הגמרא בלישנא דלכאורה הוא שפת יתר:

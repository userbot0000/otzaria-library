% כז

%% א

דלא הוי איל רובן כו׳. כן הוא בב״ז ולא ידעתי לפרשו דמה בכך דהוי רובם ובפשיטות הוי ליה לשנויי בבא קמייתא דיוצא באיל אשם משום קרן וחומש לכך קרי לי׳ מעילה סתם דסתם מעילה קרי לקרן וחומש אבל בסיפא דלא מעל רק בסלע השני שהוא מותר אשם ובאיל ראשון יוצא ידי אשמו שהוא חייב ואינו יוצא באיל אשמו משום גזלה רק צריך להביא סלע וחומשו מביתו לצאת מידי גזלה לכך קרי לאשם מעילות מעילתו ומאי רובם דקאמר בגמרא ומלשון התוי"ט משמע דגריס דזבן במקום רובם או לא גריס כלל תיבת רובם אבל מלשון רש"י לא משמע כן דז"ל דהאיל יפה שני סלעים וקרן וחומש אינו עולה רק סלע וחומשו כו' משמע דגריס ליה ולא ידעתי להולמו ולפי פי׳ הרע"ב שהביא הב״ז דאף ברישא אינו יוצא ידי גזלה וחומשו באיל שהוא עשר זוז ואשמו שהי׳ מחויב כבר יצא באיל השני ואשם מעילה יביא מביתו א"ש דבין ברישא ובין בסיפא צריך להביא שני אשמות לבד וקרן וחומשו והקשה אמאי ברישא אמר דיצא באיל ידי קרן וחומשו ואשם מעילות יביא מביתו ובסיפא הוא איפכא דבאיל יצא ידי אשם מעילות וקרן וחומשו יביא מביתו ומשני שפיר ברישא הוי איל רובא פי׳ שהוא שוה עשר זוז ולמה יביאנו לאשם מעילות הא אין חייב להביא אשם מעילות רק בשמנה זוז משא"כ בסיפא דהאיל שוה שני סלעים והקרן והחומש הוא מועט מזה ולמה יביאנו על קרן וחומש שאינו חייב כ"כ לכך יביאנו לידי אשם מעילות:

%% ב

שנאמר קרבנו על חטאתו כו'. עיין בתוי״ט שכתב דעל חטאתו לא ממעט רק שלא יביא מחטא חמור על חטא קל או איפכא דהיינו שני מיני חטא אבל מחלב שאכל אמש כו' לכתחלה לא יביא ואם הביא כשר והדברים מוכרחים דאי קאי מחטאתו למעט חלב שאכל אמש א"כ קרבנו למה לי שאינו מביא קרבן אביו השתא על חטא דידי׳ ממעטינן משל אמש על של היום כ"ש מחטא אביו על שלו א"ו דחלב של אמש לא ממעטינן מהאי קרא:

*סליק פירקא וסליקא לה מס׳ כריתות.*

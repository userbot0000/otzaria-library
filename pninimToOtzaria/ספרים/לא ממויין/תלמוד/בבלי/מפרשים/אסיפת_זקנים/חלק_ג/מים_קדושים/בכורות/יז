% יז

%% ב

*תוספת* ד"ה אפשר לצמצם כו׳ ואין לנו לתלות מספק עכ"ל. לכאורה יש להקשות מאי דוחקי׳ דתוס׳ למימר דלעולם אפשר דמתרמי שיהא מצומצם אמאי לא פירשו דזה תלי באיבעיא אי נימא דלעולם אי אפשר לצמצם מטעם דאי אפשר שיהא מצומצם ואף בידי אדם נמי כיון דאי אפשר שיהא מצומצם או דנימא דאפשר שיהא מצומצם רק בידי שמים כגון בלידה היינו מטעם שאין שהות לברר אבל באמת אפשר שהיה מצומצם ויצאו שניהם כאחד ומהאי טעמא בידי אדם אפשר לצמצם והשתא לא קשה מהאי דנמצא מכוון כו׳ דפשוט שפיר דאי אמרת אפשר לצמצם בידי אדם שפיר אמרינן שמביאין שני עגלות דהא חזינן שהיה מצומצם ומכוון בין שני עיירות וחזינן דהוי מצומצם אף בידי שמים אבל אי אמרינן דלעולם אי אפשר לצמצם משום שהוא דבר הנמנע שיהא מכוון קשה אמאי מביאים שתי עגלות ואמאי החליטו תו׳ סברא זו דאף אי אמרינן בידי אדם נמי אי אפשר לצמצם פעמים אתרמי כו' ועיין בזה ויש ליישב:

*בא״ד* דהא מפרש טעמא כו'. בפשיטו׳ הוי להו לאקשויי דא"כ מ"ט דמ"ד דמחצה הוי כרוב דלמא עדיין לא שחיט רק מיעוט וכן בפרוץ כעומד דלמא פרוץ מרובה רק התו׳ הקשו לאלומי' טפי דאפי׳ למ"ד לא הוי כרוב לא הוי מטעם דא"א לצמצם אלא משום שחיט רוב' וגדור רובא ואמאי לא ניחוש בלא"ה דלמא לא שחיט פלגא א"ו דאפשר לצמצם נמצא משניה' נלמד דאפשר לצמצם:

*בא״ד* ליכא חשש איסור אא"כ הם שוים. לכאורה יש להקשות אמאי לא ניחוש ג״כ במבוי ח׳ כיון דא"א לצמצם שמא הוי מעט יותר מח׳ ועומד הוי ד׳ ופרוץ יותר מד׳ וא״כ לא עומד מרובה וגם ליכא לחי ומאי איריא דשניה׳ שוים א״ו דאפשר לצמצ' ואיירי דמדדו והוי ח' וא״כ מוכח מכאן דאפשר לצמצם:

*בא״ד* אפי' אי הוי ספק דאורייתא כו'. לכאורה קשה דאי הוי ספק דאורייתא הוי אסור דהא יש לספק גם כן דלא הוי יותר מח׳ ועומד ד׳ ואינו נידון משום לחי וגם פרוץ מרובה דהא קיימינן השתא דאי אפשר לצמצם וי"ל דהך ספק לא הוזכר בגמ׳ ומשמע דמשום האי ספק דשוי' אמרינן דהוי ספיקא דרבנן:

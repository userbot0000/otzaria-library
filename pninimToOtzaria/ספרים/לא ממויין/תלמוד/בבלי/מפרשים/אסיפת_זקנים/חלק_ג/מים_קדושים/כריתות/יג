% יג

%% א

*גמ׳* ועוד מקום חלב מעיין הוא כו׳. יש ליישב עפ"י פשוט פי׳ רש״י ולהצילו גם מקו' תוס׳ נ"ל דודאי לא כוון רש"י למימר דמטמא משום מעיין דודאי פשוט דאין מעין בטמא מת ועוד דא"כ לא יתיישב תירוץ הגמ׳ ספק ינק כשיעור כו' דמעיין אין צריך שיעור רק הפשוט הוא דודאי לא רצה להוכיח מהתם דחלב משקה הוא מדמטמא שלא לרצון ואיירי באשה טמאה וכמו דאמרינן במשנה משקים טמאים מטמאין אף שלא לרצון דבהא לא הקשה כלום דודאי החלב היוצא מפי הדד לחוץ מחשב שפיר משקה כמו טפה המלוכלך עפ"י הדד משא"כ חלב שבא בפי התינוק דאתי לאוכל א"ו דפשיט ליה למקשן דאיירי באשה טהורה דאל"כ אדמפליג בין אשה לבהמה הא באשה גופי׳ אינו מטמא אלא לרצון אם טהורה היא א״ו דאיירי באשה טהורה ואפ"ה מטמא שלא לרצון פי׳ שמכשיר או אם קבל טומאה ממקום אחר והיינו משום דמעיין הוא וכיון שיש בו חשיבות מעין מטמא כאן משום משקה אף שלא לרצון וכמו שפי׳ תו׳ ולאו משום מעין בעי הכא לטמאינהו וע״ז כתב רש"י עוד דליכא למימר משום אוכל פירוש דהחלב בעודו בדד מחשב אוכל והוכשר בטפה המלוכלכת כו׳. ובאוכל לא בעינן שיהא דוקא לרצון ע״ז כתב רש"י הא לא אתכשר הכשר מעליא כו׳ פי׳ דהא טפה ראשונה ג״כ הוי שלא לרצון א״ו משום מעין הוא וכיון דמוכח דהוי מעין שוב אין לחלק בין בא בפי התינוק בין יצא לחוץ כיון דהוי מעין אף בפני׳ היה משקה ואם כן הדר׳ קושיא לדוכתא דלטמא התינוק מכח משקים טמאים וכ"ז הוא ממש כפי׳ תוס׳ אלא דהגליון שכתב ברש"י א״א לישבו כך: 

%% ב

*גמ׳* מלמד שמוזהרין עליו בכ"ש כו׳. בספר משנה למלך הקשה אכ"מ דאמר כ"ש אסורא הוא דאיכא ולא למלקו' א"כ תקשי לר"י דאמר חצי שיעור אסור מן התורה ל"ל קרא. ול"נ פשוט דאף ר"י לא סבר רק גבי אכילה דיליף מכל חלב כדאמרינן ביומא וכמ"ש תוספ׳ שם אבל לא לענין שאר דברים וביותר לענין דהכא בודאי אין לאסור חצי שיעור דהא לא משכר׳ והיותר נ"ל דמשמעות הגמר׳ דלר״א דאמר אם הפסיק בה כו' אפי׳ איסורא דרבנן ליכא דהא לא משכר כלל וראי׳ מדאמרינן לקמן והאמר רב הלכה כר"א ומר הא רמי בי׳ מיא כו׳ ומאי קשי׳ ליה דלמא ע״כ לא אמר ר"א אלא על ביאת מקדש אבל מכל מקו׳ לכתחלה מודי דאסור כמו אם הפסיק כ״ש דעכ"פ לא גרע מחצי שיעור דעכ"פ בעלמא מדרבנן אסור נימא נמי דומיא דהכא נתן בה מים לכתחלה אסור להורות מדרבנן א"ו דכאן אין לדמי׳ כלל לשאר איסורים כיון דשתה בענין שלא משכר כגון פחות מרביעית או אם נתן בו מים כו׳ אף מדרבנן מותר לכתחלה:

*תוס'* ד"ה חטאת כו׳ עיין בב״ז שכתב שנעלם מהם סוגיא דשבועות דשם מקשי הגמ׳ קושיא זו ומתרצים כתירוצם ממש ולא עוד אלא דמה שכתבו דכאן לא שייך שאלה כיון שנשחט ונזרק כהלכתו אינו נכון דא"כ אמאי לא משני כן בשבועות ע"ש והייתי רוצה לומר פשט ד"ת דסמכו א"ע אמה שכתבו לבסוף אבל ליכא למימר דאיירי בבכור כו׳ שהרי אמר בגמ׳ אקדשי׳ כו׳ וע״ז הקשו תחלה אמאי לא חשיב שבועה כו׳ והיינו באמ׳ קושיא שהקשה הגמ׳ בשבועות רק דרצה לומר דכאן לא שייך מה שתירץ התם מלתא דאיתא בשאלה לא קתני דהא קשה והרי הקדש כו' וליכא לשנויי דאיירי בבכור כדשני התם דהא סתמא דגמ׳ דידן לא ס״ל דאיירי בבכור דהא אמר אקדשי׳ כו' ותירצו דאף גמ׳ דידן סבר האי תירוצא דמלתא בשאלה לא קתני ואי דקשה ממוקדשין איירי שנשחט ונזרק כו׳ דלא שייך שאלה ובאמת גמ׳ דשבועות נמי היה אפשר לתרץ דאיירי בנשחט ונזרק כו׳ רק שפיר משני התם דאיירי בבכור כן היה נ"ל לכאורה אבל אינו נכון דמ"מ מאי קשיא ליה לתו׳ אגמ׳ דידן דלתני שבוע׳ כו׳ משום דאמר אקדשי׳ כו׳ ולא ס"ל דאיירי בבכור הא מ״מ י״ל תירוצי׳ אחרים הרבה דאמר שם בשבועו׳ אמאי דלא תני׳ שבועה כו׳ והיה להתוספת לתרץ דגמ׳ דידן סבר כאינך תירוצים. ובלימוד התלמידים אמרתי לתרץ עפ״י דאיתא בשבועות (דף כ״ז ע״ב) אמר רבא נשבע על ככר ואכלה אם שייר ממנו כזית נשאל עלי׳ אכלה כולה אין נשאל עליה אמימר אמר אפי׳ אכלה כולה נמי נשאל עליה ע״ש ובזה נ"ל ליישב דברי תו׳ דכאן לא הקשו כמו בשבועות דשם הקשו לפי המסקנא דהכא דאיירי באיסור כולל ולכך הקשו דנימא שבועה שלא אוכל חלב ותמרים כו׳ ע״ש וכאן לא הקשו רק ליתני שבועה שלא אוכלנה ואכלה היינו דהקשו לפום ריהטא דמתניתן דלא איירי באיסור כולל ורק דס״ל למתניתן איסור חל על איסור ואף בלא כולל וכמו דס״ל למקשן נימא סבר ר״מ איסור חל על איסור ועיין מה שאכתוב לקמן בע"ה בגמ׳ ולכך הקשו שבועה שלא אוכלנה ואכל׳ פי׳ דאכלה כולה דלא שייך לתרץ דישנו בשאלה דהא רבא ס״ל אכלה כולה אין נשאל עלי׳ אבל התם דאמר שבועה שלא אוכל חלב ורמוני׳ עדיין ישנו בשאלה ארימונים שלא אכלם ואין סברא להקשות דנימא כגון שאכל גם הרמוני׳ דליתא בשאלה דאין זה משמעות אוכל אכילה אחת דהא אחלב לחוד ישנו בשאלה ואינו חייב רק משום אכילת הרימוני׳ ג"כ ואין זה אכילה אחת ותירצו דמ״מ מלתא דאיתא בשאלה לא קתני דאיכ׳ למימר דרהט׳ דגמ׳ לדעת המקשן דסברי כאמימר דאף נשאל כולו נשאלין עלי׳ במוקדשין איירי כגון שנשחט כו׳ כתבו כן שיהא ניחא אף לפי המסקנא דאמר אקדשי׳ ולא ס"ל דאיירי בבכור דהא אף למסקנא דאיירי בכולל קשה כמו שהקשה בשבועו׳ והתם משני דאיירי בבכור ולכך פירשו פי׳ אחר גם לדברי אלא קשה אמאי לא תירצו דגמ' דידן סבר כאינך תירוצים דמשני התם:

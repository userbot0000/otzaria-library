% פז

%% א

*פרק שתי מדות*

*גמ׳ גדוש* שבו מודד לכל המנחות, פירש״י דס״ל לר׳ מאיר דשתי כלים בצבור ואי הוו שניהן שוין הוי ליה מדה אחת, נראה דבא לפרש דלכך צריך שיהיה אחד גדוש ואחד מחוק מפני שהיו של צבור דאי היה אחד ליחיד נוכל לומר דלכך הוו שנים מפני שאחד נתקדש לשם יחיד והאחר לשם מנחת צבור אבל כיון דשניהם הוו משל צבור א״כ צריך שיהיו חלוקין שאחד גדוש ואחד מחוק:

*מחוק* שבו מודדין לחביתי כהן גדול. וא״ת הא תינח חצי עשרון דקאמר מתני׳ דאצטרי' לחביתי כהן גדול אבל עשרון מחוק למה נצטרך לו יותר מגדוש, ונ״ל שג״כ בעבור זה הטעם משום שכיון שחולקין אותו צריך שיהא מצומצם שכשיבא לחצותו בתוך החצי עשרון לא יהיה בזה יותר מזה שכן אמר הכתוב מחציתה בבקר ומחציתה בערב משמע שיהיו החצאין שוין ולא בזה יותר מזה הילכך במחוק אין בו תוספת יותר משני חצי עשרון וכשחוצהו יש בזה כמו בזה אבל הגדוש אפשר שע״י הגדיש' יהיה בו מעט יתר על שני חצאי עשרון, ואע"פ שפירש״י שלא היה מחזיק כשהוא גדוש אלא כשיעור המחוק המביאין בו מנחה גדושה אי אפשר שלא ירבו לפעמים יותר ממדת המחזיק בגדוש או לפעמים יחסרו הילכך אינו מודד בו לחביתי כהן גדול מפני שנחצהו לחביתין אם יחסר נמצא שאחד מן החצאין חסר ואין בו שיעור ואם יהיה יתר מ"מ אין חצי עשרין זה כמו האחר ויצטרכו שיהיו שוין, וא״ת גם בגדוש יוכלו לכוין שיהיה מצומצם בגודשו כמו המחוק דאמרי' בעלמא גודשא תלתא ויעשהו שיהיה עם הגודש שהוא השליש יותר כמות המחזיק. י״ל דמאי דאמרי׳ גודשא תלתא הוא בכלי מרובע ושגבהו כארכו ורחבו כמו ים שעשה שלמה אבל בכלי עגול לא, ועוד דאע״ג דגודשא תלתא לא יכלו לכוין כמו שפירש״י שלא יעדפו לפעמים השיעור או שלא יחסרו. וא״ת והא מבעיא ליה בתר הכי אי חצי עשרון גדוש או מחוק לר' מאיר ואכ"ק דכיון דאמרי׳ דעשרון מחוק לחביתין מפני שהעשרון גדוש לא יוכל לחצותו בשוה א״כ יצטרך שהחצי עשרון יהיה נמי מחוק. וי"ל דנוכל לומר דהיינו נמי מאי דפשיט ליה מדר׳ מאיר נשמע לר' מאיר דמדעשרון מחוק חצי עשרון נמי מחוק היינו מהאי טעמא, אי נמי נוכל לומר דאע״פ שהעשרון מחוק בעבור זה לא יצטרך שהחצי יהי׳ מחוק דוק׳ דאם העשרון גדוש לא יוכל לחצותו בשוה כדפי׳ בין יהיה החצי עשרון גדוש בין יהיה מחוק מפני שאין מדת העשרון ידוע והרי יצטרך לחצותו ולפעמים זה בענין אחר אבל כשהעשרון מחוק ומדתו ידועה יוכל לחצותו גם בחצי עשרון גדוש מפני שיוכל לכוין שיהי׳ הגדושו׳ שוות:

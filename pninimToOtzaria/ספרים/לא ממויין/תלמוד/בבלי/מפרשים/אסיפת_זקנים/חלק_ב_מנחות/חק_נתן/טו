% טו

%% א

*תוס׳* בד"ה ופליגי משמע וכו׳ דציץ אין מרצה וכו' ולכאורה וכו׳ יעשו בטומאה וכו׳ קושייתם קשה להולמה דמהיכא משמע דר׳ יהודה סבר דציץ מרצה על העולין מדקאמר שניהם יעשו בטומאה דאדרבה מדקאמר הכי משמע דאינו מרצה דאי מרצה אמאי לא הוי טהור בטהרתו כיון דציץ מרצה על עולין הויא הקטרה מעלייתא ואסור לטמא את הטהור כפירש״י ואי משום דלא קאמר שניהם יצאו לבית השריפה כדקאמר במתני׳ גבי סדרים ש"מ דסבר ציץ מרצה על עולין הא ליתא דר׳ יהודה לטעמיה דאמר טומאה הותרה בציבור ולכך גבי בזיכין יעשו בטומאה אבל גבי סדרים לא יאכלו בטומאה דלא מהני האי טעמא דהותרה בציבור להתר אכילה כמ"ש התוס׳ לעיל גם מ״ש דרבנן דאמרי טמא בטומאתו וטהור בטהרתו קסברי אין הציץ מרצה על העולין אדרבא איפכא הוא מדאסרי רבנן לטמא הטהור ש״מ דקסברי דציץ מרצ׳ על עולין ולכך אסור לטמא את הטהור וי״ל בדוחק דהתוס׳ לא הוו מפרשו כפירש״י אלא דרך אחרת היתה להם וה"פ ר׳ יהודה אומר שניהם יעשו בטומאה ר״ל אע"ג דבזך א׳ מהם נטמא אפי׳ הכי שניהם מקטירים אותן שאין קרבן צבור חלוק שמקטירים א' ומניחי׳ א׳ ולא כפירש"י שפי׳ לענין הגעה זה בזה אלא לענין הקטרה וחכ״א הטמא בטומאתו וכו׳ ר״ל דהטמא לא יעלה על המזבח אלא ישאר בטומאתו ויצא לבית השריפה דומיא דהטמא בטומאתו דמתני' והטהור בטהרתו ר"ל כיון דטהור הוא יעלה למזבח ולפ״ז מקשו שפיר דר׳ יהודה אדר׳ יהודה דבמתני׳ סבר דאין ציץ מרצה על אכילות והכא סבר דציץ מרצה על העולין מדאמר דגם הטמא יעלה על המזבח ולא ס"ל כרבנן דאי משום דטומאה הותרה בציבור הני מילי היכא דלית לן טהור כלל אבל הכא דנשא׳ בזך טהור די בהעלאתו אלא ש״מ דטעמא הוא משום דציץ מרצה על עולין וכן קשה דרבנן אדרבנן מדקאמרי הטמא בטומאתו ר"ל שלא יעלה אלא ישרף ש"מ דס"ל דאין הציץ מרצה על עולין דאי מרצה הוה ליה לעלות ובמתני׳ קסברי דציץ מרצה על אכילות כן נ״ל לפרש דבריהם ואיפשר דהאי פירושא לא הוי מפרשי אלא לכאורה אבל לפי האמת מפרשי כפירש״י ז"ל ונפל חסרון בדבריהם ודו"ק:

%% ב

*בד״ה* איפשר לשנותן וכו׳ ועוד דאין לב ב"ד וכו׳ אבל אם הוצרכו א״א לשנותן וכו׳ כתב בס׳ צ״ק וז"ל דבריהם אינם מובנים לי דהא הכא רבנן אמרו לר״מ אפשר לשנותן ור"מ איירי אם פיגל בזבח שיהא הנסכים מפוגלים ולפ״ז הוי נמי לא הוצרכו דהא הזבח פיגול ושייך לב ב״ד וצ"ע עכ״ל ונ"ל דל״ק משום דרבנן פליג אר״מ בין פיגל בזבח בין פיגל בנסכי׳ דבנסכים ליכא פיגול כלל משום דאפשר לשנותן כדמשמע מהרמב"ם ז"ל פי״ח מהל׳ פסולי המוקדשין דין ח׳ דבנסכים ליכא פיגול לעולם וכן משמע בפי׳ להמשניות עיין עליהם וא״כ שפיר מקשו התוס׳ דאי טעמא דרבנן דאמרי הכא אפשר לשנותן הוא משום דלב ב"ד מתנה א"כ אמאי לית להו פיגול בנסכים כלל תינח אם פיגל בזבח דהוי לא הוצרכו יכול לשנותן משום דלב ב"ד וכו׳ אבל אם לא פיגל בזבח אלא בנסכים דאמר להקריב נסכיו למחר דאין הזבח מפוגל מ״ט דרבנן דאמרי אין הנסכים מתפגלים משום דאפשר לשנותן והא כיון דהזבח כשר הוי הוצרכו ואי אפשר לשנותן ודו״ק:

*בא"ד* ונר' לפרש דסוגיא דהתם כר״מ וק"ל כיון דר״מ אית ליה לב ב"ד מתנה א"כ איך אמר דהזבח מפגל את הנסכים והא כיון דלא הוצרכו אף ע"ג דהוקבעו בשחיט׳ אפשר לשנותן משום דלב ב״ד מתנה דליכא למימר דמתניתין איירי בקרבן יחיד דלא שייך ביה לב ב"ד מתנה דמתני׳ סתמא בכל ענין איירי וצ״ע:

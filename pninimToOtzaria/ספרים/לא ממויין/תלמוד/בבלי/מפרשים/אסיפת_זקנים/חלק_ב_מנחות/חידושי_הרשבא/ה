% ה

%% א

*מן* המותר לישראל פי׳ מן המותר לישראל ולא מן האסור ל״ה. בשלמא כל מנחת העומר שעדין בשעת הקרבתה לא הותר חדש לא קשיא משום דנימא דבשעת הקטרת קומץ בא לה התר חדש לה ולעלמא נמי דהתר שלה והתר דעלמא באין כאחד וכי האי סברא אשכחן בעלמא בגטו וידו באין כאחד אבל הכא קשיא דאפי' לאחר הקטרת קומץ זה נוהג איסור חדש עד שיבוא עומר אחר ויתירנה:

*אין* מחוסר זמן לבו ביום, פי׳ הואיל והיום תהא מותרת לישראל לאחר שתקרב מנחת העומר אחרת לאו מחוסרת זמן היא לגבוה, ל״ה. ר״ל ונהי דלישראל אסורין השתא, מ״מ לגבי גבוה מותר לישראל קרינן בה כיון שבאותו יום תהא מותרת, ומ״מ קשיא והלא אין אסורה מפני מחוסר זמן כמו שפירש״י שתהיה מותרת לאחר שתקרב האחרת שהרי שמא לא תקרב השניה או שמא תעשה כמותה שלא לשמה:

*וי"ל* דגם בזה תלוי הענין בזמן שהרי אם לא תקרב היום ולמחר לא יקריבנה בעבור זה לא יאסר החדש דאפי׳ השתא דלא אסיק אדעתיה האיר המזרח מתיר מ״מ סוף יום י"ו מתיר א״כ בזמן בלא העומר תליא מלתא ומאי דנקט רש״י הואיל והיום תהא מותרת ר״ל דאפי׳ לאלתר קודם סוף יום י"ו תשתרי, ומ״מ אין מחוסר זמן
לבו ביום דבתר הכי ר״ל בתר עבודה ואיכ״ל (דאיידי) דנקט לי׳ הכא נקט לקמן דכל דכן הוא:

*ואם* איתא דעדין החדש אסור מנחת העומר נמי אשתכח דקרב לגבוה מה שאסור להדיוט, ל״ה:

*וקשיא* דמי דמי התם התירן מכללן בקדש אף להדיוט דהא אכלי כהנים מליקה אבל הכא לא התיר מכללן כי אם הקומץ הנקטר לבד אך לא השירים דקאמ' רשב"ל דאין נאכלין עד שיבא מנחת העומר אחרת ויתירנה ואימא דלא חשיב התר מכלל איסורן בקדש מה שמותר לגבוה שהרי לא נאסר חדש לגבוה לעולם ואי משום ממשקה ישראל הא לא שייך ביה דכיון שהכתוב מתירו לא היה בכלל איסור לעולם וגלי לן קרא דלא היה בכלל ממשקה ישראל לעולם אלא כולה נאסרה לכהנים וכשהותרה לגבוה לא יצאה מכללה:

*וע״ק* דמי דמי התם לכתחלה הכא דיעבד דלכתחלה לא שרי לעשותה שלא לשמה:

*ונ"ל* דקרי הותר מכלל איסורן בקדש לגבי שירים עצמם דאכלי כהנים דליכא מנחת עומר אחרת ויתירם דאי לא משתרו השירים בשעת הקטרת קומץ באכילה תו לא משתרו בהקרבת עומר שני שהרי השירים משתרו בשעת הקטרת קומץ שלהם ובשעת הקטרה עדיין לא יצאת לשעת ראוית התר ואין לומר שהקטרת הקומץ מתיר איסור חדש דמנחה אך לא איסור חדש שהרי אינו מתיר הקדושה אם לא מפני שתראה לאכילה ואינה ראויה לאכילה עדיין ולכשתתראה כבר נקטר הקומץ ואין מי יתיר איסור חדש אלא צריך לומר דכמותרת דמיא גם לגבי איסור חדש אף דגבי להתיר השירים באכילה משום דאין מחוסר זמן לבו ביום מ"מ בעינן שימתין עד הקרבת העומר שני לכתחלה והוי נמי התר קומץ ראשון לשירים התר לשירים מהמקטיר הקומץ עתה ואינו ממתין להקטירו עד שיקרב עומר שני שמע מינה דלכתחלה נמי שרי מכלל איסורן בחדש:

*כיון* דאין מחוסר זמן לבו ביום לאו איסורא הוא, פי׳ דכמאן דקריבה מנחת העומר האחרת דמי, ל״ה:

*וקשיא* איך תקרב מנחת עומר אחרת לבו ביום וקצירתה הויא בלילה א״כ צריך להמתין עד לאחר שיקצרו בלילה מנחה אחרת.

*וי״ל* דממה שנקצר בליל י״ו לא היה כולו נקרב במנחת עומר הראשון שהרי היו קוצרין ג' סאין לפחות ולא היו כולן כלים בעשרון שהיו מוציאין ממנו לעומר הילכך אם נפסל עומר ראשון יכולין עדיין ליקח מן השאר, ועוד אפי׳ אם כלו כל הג׳ סאין יכולין לקצור עוד עומר אחר ביום שהרי מאי דבעינן שתהא קצירתה בלילה היינו דוקא בליל י״ו אבל משנכנס י״ו אין צריך לקצור בלילה שהרי אפי׳ בלא עומר קאמר דהאיר המזרח מתיר, ונהי דלא אסיק אדעתיה עד בתר הכי דטעמא דרשב״ל משום האיר המזרח מתיר מ״מ לגבי דמותר לקצור אותה ביום היה ידע דמתיר:

*שחיטה* לאו עבודה היא, ואי אין מחוסר זמן לבו ביום אמאי לא יהא ממרס:

*וקשיא* לי דאפי׳ כי נימא דיש מחוסר זמן לבו ביום ליקשי הך קושיא דלית לן למפסל משום שחיטה שהקדים כיון דשחיטה לאו עבודה היא:

*וי"ל* דמאי דקאמר לאו עבודה היא היינו דוקא לגבי דנימא דהויה דכתיב במצורע לא קאי לשחיטה אי אין מחוסר זמן לבו ביום לפוסלה משום הויה אבל מ״מ אי מחוסר זמן לבו ביום ליפסול משום ששנה הסדר אף על גב דלאו עבודה מפני שהוא מחק הקרבן ודוחק:

*וע״ק* לי מאי פריך דאי אין מחוסר זמן לבו ביום דיהא אחד ממרס, משום דלא אפסיל משום השחיטה דאהא לא כתיב ההוייה הא איכא למימר דנהי דלא אפסיל משום שחיטה דלא קיימא ליה ההוייה מ״מ אפסיל משום הקבלה דהויתו מהעבודות דקאי עלה הוייה דתהיה:

*ונ"ל* דבחדא קושיא מתרצא אידך משום דאי נימא דיש מחוסר זמן לבו ביום אית לן למימר דלפסול משום דנהי דלא אפסיל משום שחיטה דלאו עבודה היא מ״מ מפסיל משום הקבלה דנהי דאפשר לעשות שחיטה בלא קבלה והא לאו עבודה היא מ״מ לא הותרה שחיטה לעשותה קודם אלא שאנו אומרים שאם עשאה לא נפסול הקרבן בכך מאחר דלאו עבודה היא הילכך איכא למימר דנהי דלא נפסול משום שחיטה דמ״מ נפסול משום קבלה, אבל מ״מ כי נימא דאין מחוסר זמן לבו ביום ואין הפסול אלא משום דכתיב ביה הוייה אבל אי לא משום הוייה נשרי להקדים לכתחלה משום דאין מחוסר זמן לבו ביום וההוייה לא קיימא לשחיטה דלאו עבודה היא א״כ שחיטה במקומה עומדת דשרי להקדימה וכיון דאי אפשר לשחיטה בלא קבלה אית לן למימר דכי היכי דמשתריא שחיטה, דהכי נמי משתריא קבלה ודלא קיימא הויה לקבלה מאחר דלא קיימא לשחיטה:

*טעמא* דרשב״ל האיר המזרח מתיר:

*וקשיא* דאי נימא דשלא לשמן כלשמן דמי איך יאמר רב דבאה להתיר ולא התירה והלא כיון דכלשמן דמי א״כ בהיתר נעשית אלא ודאי אי אפשר לומר דכלשמן דמי שהרי בשאר זבחים אמרי׳ דלא עלו א״כ לא כלשמן דמי וכמו כן בהך מנחה אי אפשר לעשותה כאלו נעשית לשמה וא״כ אין לומר דאם לא טעמא דבאה להתיר ולא התירה דהוה שרי לה רב כאלו נעשית לשמה וא"כ הק״ל דמאי אצטריך לטעם דבאה להתיר ולא התירה אלא לימא משום דיש מחוסר זמן לבו ביום ולא ממשקה ישראל היא, אלא נראה לפרש דמאי דקאמר רב משום דבאה להתיר ולא התירה היינו נמי טעמא משום דיש מחוסר זמן לבו ביום שהרי בין לרב בין לריש לקיש אין לדמות מנחת העומר שקמצה שלא לשמה לשאר זבחים שעשאן שלא לשמן דכשרין אלא שלא עלו והוו נדבה שהרי יכולין לעשות נדבה וכשרין אבל זאת שבאה להתיר חדש ומפני שנעשית שלא לשמה אינה יכולה להתירו איך תוכל ליעשות נדבה חדא דאין נדבה כיוצא בה ועוד אפי׳ תעשה נדבה הרי היא מדבר אסור לישראל כיון דלא הותר החדש ובעינן ממשקה ישראל ואינה יכולה להיות כשרה כיון שמדבר אסור אלא צריך לומר דמאי דריש לקיש הוה מכשיר לה כי הוה אמרי׳ דסבר דאין מחוסר זמן לבו ביום הוי משום דקסבר דכיון דאמרי׳ בכל הזבחים והמנחות שנעשו שלא לשמן דכשרות דהאי נמי הוי בכלל כלן וכשרה וכיון דכשרה היא צ"ל שתתיר, שאם לא תתיר כלום אינה יכולה להעשות נדבה כדפי׳ אלא קסבר דמאחר דדינה להיות כשירה בשאר זבחים דתתיר שיריים שלה גם מאיסור חדש כדפרש״י דהכי הוה סבר ריש לקיש:

*ומ״מ* מקשה דבעינן ממשקה ישראל דכיון דאינה מתרת כל החדש שבעולם כמו מנחת עומר כשרה דלא הוי משקה ישראל ויש להאסר לגמרי ולכך קאמר דאין מחוסר זמן וקרינא ביה משקה ישראל ותתיר עצמה הילכך רב דסבר דיש מחוסר זמן ולא קרינא ביה משקה ישראל דסבר דלהכי לא תתיר עצמה כלום והיינו מאי דקאמר הואיל ובאה להתיר ולא התירה דר״ל דלא התירה כלום דלא התירה אפי׳ לעצמה:

%% ב

*אין* מביאין מנחת בכורים, פי׳ דאין מביאין מן החדש, מנחת בהמה, פי׳ מנחת נסכים. קודם לשתי הלחם לא יביא, דעומר הוא מתיר החדש במדינה ושתי הלחם מתירין במקדש דכתיב וביום הבכורים בהקריבכם מנחה חדשה. קודם לשתי הלחם לא יביא דאמרינן בתורת כהנים קרבן ראשית שיהא ראשית לכל המנחות ומנין אף לבכורים ת"ל בכורי קציר חטים ואם הביא כשר, טעמא מפ׳ בפ׳ ר׳ ישמעאל, ל״ה:

*פי׳* קרבן ראשית בפ' ויקרא כתי׳ כי כל שאור וכל דבש לא תקטירו ממנו אשה לה' קרבן ראשית תקריבו אותם לה׳ ופי׳ קרבן ראשית הוא ששתי הלחם היו משאור וקרי להו קרבן ראשית, שהם ראשית למנחות הבאות מן החדש:

*ויש* לתמוה למה הוצרך רש"י להביא שני מקראות לומר ששתי הלחם היא מנחה ראשונה שבאה מן החדש ושאין מביאין מנחה מן החדש קודם לה שהביא מקרא (דבהקרבתם) [דבהקריבכם] מנחה חדשה דר״ל שהיא מנחה חדשה הבאה מן החדש כמו שפירש״י ז״ל בפי׳ החומש ואחרי כן הביא מקרא דקרבן ראשית דמוכח מיני' דתהא ראשית לכל המנחות לבא מן החדש. ונ״ל דלכך הוצרך לשני המקראות משום דממנחה חדשה שפירושו מנחה ראשונה שהיא באה מן החדש הוה ילפינן שפיר דהיא ראשונה ושאין מביאין מנחה מן החדש קודם לה. לכך הוצרך להביא מקרא דקרבן ראשית דמוכחינן מיני׳ שהיא ראשית אף לבכורים כדקאמר מנין אף לבכורים ת״ל בכורי קציר חטים, וה״פ מנין שיקדמו שתי הלחם לחטים הבאים בתורת בכורים ת"ל וחג שבועות בכורי קציר חטים כלומר דהוי חג שבועות דמקרבי בי׳ שתי הלחם בכורים לכל קציר חטים אפי׳ חטים הנקצרים ואתו בתורת בכורים:

*וא"ת* מקרא דקרבן ראשית לסגי ולא ליצטריך להביא קרא דמנחה חדשה, ונ״ל דאי לאו קרא דמנחה חדשה הייתי יכול לומר דשתי הלחם באין שלא מן החדש אלא דגזירת הכתוב כך היא דקרבן ראשית דהיינו שתי הלחם הבאים מחמץ שתהא ראשית כל המנחות הקרבות בעצרת ולא שתבא כמו עומר מן החדש לכך באה ראשונה כדי להתיר החדש, ולכך הוצרך להביא מנחה חדשה דר"ל דבאה מן החדש כמו שפירשנו שהיא מנחה ראשונה שבאה מן החדש ודלהכי נימא דמתרת איסור חדש במקדש הילכך איצטריך לתרי קראי להוכיח שמתרת החדש ושאין מביאין מנחה מן החדש ולא בכורים קודם לה:

*לאפוקי* נפגם המזבח. דפגימת המזבח דפסלה מהאי קרא נפקא דכתיב וזבחת עליו עולותיך בזמן שהוא שלם דעליו כלו משמע ואם פיגל בקומץ בשעת פגימת המזבח לאו פגול הוא ואם יתקן המזבח באותו היום יקטירנו ל״ה:

*והקשו* בתוס׳ דמאי נפקא לן מינה במאי דאין מחשבתו פוסלת בשעת פגם המזבח הא מ"מ מפסלא ההיא מנחה משום פגימת מזבח דאמרינן בזבחים בפ' קדשי הקדשים מזבח שנפגם כל הקדשים שנשחטו שם פסולין שנאמר וזבחת עליו עולותיך כשהוא שלם ולא כשהוא חסר, וי״ל דהני מילי בזבחים אבל בהקטרה של קומץ או של קטורת לא בעינן שלם דקאמר נמי התם מזבח שנעקר מקטירין קטורת במקומו וקאמר התם מודה רב בדמים דפסול משום דכתיב וזבחת, לת״ו:

*ולא* נהירא דמאי דמיון יש להקטרת קומץ לקטורת דהתם פריך לרב דאמר מזבח שנפנם כל הקדשים שנשחטו שם פסולין מאידך דרב דאמר מזבח שנעקר מקטירין קטורת במקומו פי׳ במזבח הפנימי וקס״ד דה״ה בחיצון ומשני מודה רב בדמים דאין זורקין אם אינו שלם ודמים לא בא למעט מנחה ולומר דוקא דמים ולא מנחה שהרי בתר הכי קאמר ר׳ אלעזר דמזבח שנפגם אין אוכלין שירי דמנחה ודמים ר״ל דה״ה מנחה אלא משום דהמקשן דהוה פריך מיירי במזבח הקטרת והוה קס״ד דה״ה בחיצון שני לי׳ דמודה בדמים ודוקא במזבח הקטורת קאמר ולא בחיצון שזורקין עליו הדמים אך ה״ה במנחה אלא נראה דלא קשיא מה שהקשו דתיפוק לי׳ דפסלן משום פגם המזבח משום דרש״י דקדק בזה שפי׳ שאם יתוקן המזבח היום יקטירנו דאין פגם המזבח פוסל אלא כל זמן שהוא נפגם אך כשיתוקן אינו נפסל הילכך אם קמצה שלא לשמה בשעת פגם המזבח קאמר דאין מחשבתו פסלה לפי שאין מקום ראוי לעבודה ולכשיתוקן יקטירנו דהכי נמי איכא ברייתא בפ׳ קדשי הקדשים דבשעת סילוק מסעות נאכלין בשני מקומות ומשמע פירוש׳ דהתם דכשנפסלין משום סלוק מזבח דאית להו תקנתא כשחזר המזבח למקומו כזה שנפגם ונתקן:

*כר"ע* דאמר ספיחים אסורין הילכך ליכא למפרך מה למנחת העומר שכן מתרת דאינה מתרת כלום:

*וקשיא* וכי שבקינן למפרך מה למנחת העומר שכן מתרת ספיחים אליבא דרבנן ושבקינן רבנן למעבד כר׳ עקיבא וכיון דהויא פירכא אליבא דרבנן ניפרוך לה דאית לן למסבר כרבנן:

*וי״ל* דה״ק אם השבת ויש תשובה על הדין הוי משום דסבר כר׳ עקיבא הילכך אליבי׳ איכא למפרך דמנחת העומר תוכיח הילכך הוי התשובה תשובה לפי דעתו דסבר כר״ע:

*ומ״מ* קשיא דכיון דלא הוי תשובה אלא לדעת ר׳ עקיבא הוה ליה למימר דאינה תשובה וכדרבנן:

*וי״ל* דלהכי קאמר דליכא פירכא על התשובה וכר׳ עקיבא אי משום דסבר דהלכה כר׳ עקיבא ואפילו מחביריו או אפילו לית ליה מסברא דנפשיה דנימא הלכה כר׳ עקיבא מחביריו אפ״ה קאמר דמדאצטריך קרא להוציא הטריפה אע״ג דליכא ק״ו לאוסרה ש״מ דאית ליה לקרא דהק״ו אינו משום דאיכא על הק״ו תשובה והתשובה הויא מנחת העומר תוכיח ודסבר קרא דליכא למפרך מידי עלה משום דסבר דהלכה כרבי עקיבא:

*שכן* מצותה בכך שאי אפשר להביא מן הישן שאין חדש מותר בענין אחר תאמר בטריפה שאפשר להביא כשרה, ל״ה:

*ויש* להקשות מאי קאמר אלא פריך הכי וכי מהדרינן אפירכי לסתור דברי התנא שהרי רב העמיד התשובה דמנחת העומר תוכיח כדברי תנא לומר דליכא למיפרך עליו מידי ולומר מה למנחת העומר וכיון שנתישבו דברי התנא מה יאמר התלמוד אחרי כן אלא פריך הכי כאלו יש עלינו לחזר למצוא פירכא להתיר התשובה ואדרבה יש לנו להעמידה:

*ונראה* דאלא פריך הכי אינו מדברי סתמא דתלמודא אלא מדברי רב אחא הוא דרב אחא מדיפתי קאמר הכי לרב אחא בר אבא דהוה פריך שכן מתרת לאו שבתוכה דאותה פירכא אינה כלום שהרי נוכל לומר דכמו כן טריפה תתיר לאו שבתוכה וזה יהיה התוכיח שתהא טריפה כיוצא בה אבל אם באת למפרך לא תפרוך כדקאמרת אלא פריך הכי שכן מצותה בכך:

*מפטם* גברא הוא ומאי מותר לגבוה איכא, ל״ה. ואין קושיא דמפטם גברא ופטום יוכיח כי אם תקון הלשון לבד שהרי דעת מי שאמר מפטם היה דעתו לומר הפטום שבא ע״י המפטם וזה תקן לשונו לומר שלא יאמר מפטם כי אם פטום ע״כ לשון התוס׳:

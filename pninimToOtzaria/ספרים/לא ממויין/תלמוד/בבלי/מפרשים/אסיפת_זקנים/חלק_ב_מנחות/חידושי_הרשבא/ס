% ס

%% א

*עליה* הוי רבוי אחר רבוי, פי׳ דעליה משמע דבמנחה בעיא כזית וגבי שמן כתיב עליה דמשמע כזית והדר כתב עליה גבי לבונה דהוו רבוי אחר רבוי ואינו אלא למעט דגבי לבונה לא בעיא כזית מנחה דעל משהו נמי מחייב, ל״ה. וקשיא על האי פי׳, חדא דנתן משהו לבונה ע״ג מנחה קאמר דמשמע דהמשהו קאי אלבונה ולא אמשהו דמנחה והרי פי׳ דרבוי אחר רבוי למעט כזית מנחה, ועוד כיון דרבוי אחר רבוי ר״ל דכתיב שני פעמים עליה דהוו רבוי אחר רבוי למה לו להביא לא יתן עליה לבונה דכתי׳ והלא אין אנו באים לדרוש רבוי אחר רבוי כי אם גבי מנחה משום דכתי׳ בה שני פעמים עליה דמשמע כזית אבל כזית דכתי׳ בלבונה אינו מעלה ומוריד לגבי מנחה לייתר לה רבוי לומר דבעי׳ בה כזית כדי שיהא עשיה דכתיב בלבונה רבוי אחר רבוי ולא היה לו לומר לא יתן עד דאיכא נתינה דכזית כיון דאינו מעלה ומוריד לעשות בה רבוי אחר רבוי אלא הי״ל לומר כתיב במנחה עליה תרי זמני דהוה לרבוי אחר רבוי ועוד איך הוו תרי זימני ~דגליה~{דעליה} רבוי אחר רבוי והלא חד כתי׳ בשמן וחד אצטרי׳ לשמן וחד אצטרי' ללבונה דלא גמרינן להו מהדדי ואי הוה כתי׳ לא ישים עליה שמן ולא יתן לבונה ולא כתב עליה בלבונה ה״א דדוקא בשמן בעיא דאיכא שיעור׳ במנחה דכתי׳ בה עליה אבל בלבונה לא בעיא שיעורא, ומ"מ יש לתרצה דר״ל דלכתוב לא ישים שמן ולא יתן לבונה עליה דלהוי קאי עליה דמשמע השעור אתרווייהו ומדכתי׳ עליה הוי רבוי אחר רבוי, אבל מ״מ הני קושיי דלעיל קשו. ונ"ל דרבוי אחר רבוי לא מפני דתני עליה קאמר אלא ר״ל דכתי׳ בלבונה נתינה דמשמע כזית א״כ לא היה צריך למכתב במנחה עליה לומר דבעיא כזית במנחה שהרי כיון דבעיא כזית בלבונה ידעי׳ נמי דבעינן כזית במנחה (דמנחה) שהרי נתינה לא הויא בפחות מכזית ומפ׳ גבי כזית חדא דבפחות משיעור לא קיימא ועוד מדבעינן כזית בלבונה משום נתינה אלמא מההיא דפחות מכזית לא מקרי נתינה בפחות מעל גבי כזית וא"כ עליה דמנחה דכתיב גבי לבונה הוי מיותר והוי רבוי אחר רבוי (למעט לומר דבלבונה משום דשני הרבויים אמלתא דנותן לבונה ע״ג מנחה קיימי לומר דבעי בתרוייהו שעור כזית משום דמאחר דנתינת לבונה דמשמע כזית בלבונה משמע נמי כזית דמנחה כדפי' כמו כן עליה דמשמע כזית דמנחה קאי נמי אלבונה לומר דבעי שהכזית דלבונה יהיה נתון על כזית דמנחה א"כ הרבוי אחר רבוי קאי נמי אנתינה דלבונה) הילכך יש לנו לומר קודם דאתי למעט לבונה מדנימא דאתא למעט מנחה משום דאית לן למימר דקרא אתא להשוות לבונה לשמן לחייבו בכל שהוא לבונה כמו לחייבו בכל שהוא בשמן ולא לחלקם ולומר דבשמן לא בעיא שעור אך בעיא ליה במנחה ולבונה להוי איפכא דבעי שעור בלבונה ולא במנחה הילכך קאמר דלמעט בשעור לבונה אתא רבוי אחר רבוי. וא״ת ולכתוב גבי לבונה לא ישים כמו גבי שמן דלהוי משמע כל שהוא ולא יצטרך לכתוב עליה כדי לעשות לה רבוי אחר רבוי מעליה, וי"ל דלכך כתב גבי לבונה לא יתן משום דלא ישים לא שייך בלבונה משום דלשון שימה שייך בשמן שנבלע מיד אבל לבונה אינה נבלעת אלא נלקטת שייך בה לשון נתינה דר״ל דבר שנתן ע״ג חבירו שיכולין לסלקו אבל לשון שימה הוי משמע שנתן בתוכו כמו שמן שנבלע הילכך כתב גבי שמן לא ישים וגבי לבונה לא יתן:

*ת"ל* עליה בגופה של מנחה הכתוב מדבר, פי׳ אפילו במנחה אחת מידי דהוה אמחמץ אחר מחמץ, ל״ה. ולפי זה הפי׳ הי״ל לומר בשני מנחות הכתוב מדבר דכיון דס״ד דבא לחלק בין מנחה אחת לשתי מנחות דבמנחה אחת לא יתחייב השני בין כהן אחד שני לאוין בין שני כהנים משום דהשני הוי כנותן על גבי קרקע, ובשני מנחות מתחייב השני בין יהיה כהן אחד בין יהיו שני כהנים. א״כ הי"ל לומר יכול בשני מנחות, אלא לכך אמר שני כהנים כדפרש״י לפי שדרך שני כהנים להתעסק בשני מנחות ולא במנחה אחת והחיוב בא אל המתעסקים במנחה קאמר דחיוב זה בשני לאוין דקרא הוי לשני כהנים שדרכן להתעסק בשני מנחות והוא הדין לכהן אחד אם התעסק בשני המנחות ולא שיהא החיוב בשני לאוין לכהן אחד דר"ל במה שמתעסק בו כהן אחד:

%% ב

*מנחת* נדבה תוכיח, פי׳ שמנחת נדבה ומנחת חוטא אינן טעונין תנופה כדאיתא במתני', ל"ה. ויש להקשות אמאי לא הוה מייתי מנחת חוטא שתהא טעונה הגשה ממנחת סוטה דדמיא לה שבאין על עון, וי"ל דאיכא למפרך מה למנחת סוטה שכן טעונה תנופה וכיון דצריכה להתלמד מצד השוה דמנחת נדבה ומנחת סוטה כדמייתי להו הא עדיפא ליה לעשות תחלת הדין ממנחת נדבה דביה כתיבא הגשה ומקרא דזאת המנחה דכתיב בנדבה מדמי לה לבסוף לכך עביד תחלת הדין ממנחת נדבה:

*הדרן עלךְ כל המנחות תלי"ת*

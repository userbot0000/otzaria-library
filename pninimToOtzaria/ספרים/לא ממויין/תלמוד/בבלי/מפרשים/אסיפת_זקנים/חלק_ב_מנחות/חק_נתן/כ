% כ

%% א

*גמ׳* ואיבעית אימא וכו׳ לפי האי אוקמתא נ״ל דגם סתמא דמתני׳ נמי סברה דמלח עיכובא הוא והא דקתני לא מלח כשר ר״ל לא מלח כהן אלא זר כמו שפי׳ הרמב״ם ז"ל בפי׳ המשניות ואם תיקשי וכי תעלה על דעתך שזר קרב אצל המזבח איכא לאוקמי בדעב׳ ונכנס ואשמעי׳ מתני׳ דמליחתו כשירה א״נ איכא לאוקמי כגון דעבר ומלחו למטה דהא דאמרי׳ דמליח׳ קומץ בראשו של מזבח היינו לכתחילה אבל לעולם אם לא מלח כלל מודה מתני׳ דפסול דמליחה מעכבה במנחה והשתא ניחא מה שפסק הרמב"ם ז"ל בפ״ה מה׳ איסורי מזבח דין י"ב שהמלח מעכב בקמיצה משום דגם מתני׳ ס״ל כן ול״ק מה שהקשה מרן כ"מ ז"ל ע"ש אלא דק"ל איך מליחה כשירה בזר הא אמרי׳ מקמיצה ואילך מצות כהונה וליכא למימר הא דאמרי׳ מקמיצה ואילך מצות כהונה דוקא דברים שהן עבודה אבל מליחה אינה עבודה הא ליתא דמליחה עבודה היא כמ"ש רש"י ז״ל לקמן דף כ״א ד״ה תקריב בשבת וכו׳ וי״ל בדוחק הא דאמרי׳ מקמיצה ואילך וכו׳ לא קאי אלא אהנהו עבודות הנז׳ בקרא אבל מליחה שלא נזכרה באותו קרא כשירה בזר והנה הרע״ב ז"ל כתב בפי׳ המשנה לא מלח כל המנחה כולה אלא הקומץ דאילו מליחת הקומץ מעכבת היא עכ"ל משמע דכל המנחה לכתחילה צריכה מליחה אבל אם לא מלח אלא הקומץ לבד כשירה וקשה הא אמרי׳ לקמן יכול יהא מנחה כולה וכו׳ ואין מנחה כולה טעונה מלח וי״ל דהתם איירי לעיכובא אבל למצוה כל המנחה טעונה מלח אלא שדין זה לא נרמז בהרמב״ם ז״ל כלל וצ״ע:

%% ב

*גמ׳* אדרבא דם וכו׳ ק"ק מאי קאמר אדרבה וכי ב׳ צדדין עדיפי מששה צדדין וי״ל דקס״ד דהני ב׳ צדדין חשיבי טפי יותר מכולהו ששה צדדין דלא חשיבי לגבי הני תרי צדדי אלא בחד צד וק"ל:

*שם* דתניא קרבן מלמד וכו׳ ואמר רב פפא לדברי רבי עצים צריכים עצים סמי מכאן עצים אלא קרא למעוטי מאי אי למעוטי דם מעל מנחתך נפקא וכו׳ כצ"ל: 

*רש״י* בד"ה לדברי ר׳ דמקיש עצים למנח׳ דטעונים הגשה ומליחה טעונים קמיצה כצ"ל והס"ד. ואח״כ ד"ה צריכים עצים המתנדב וכו׳ להסיקו כצ״ל והס״ד: 

*בד״ה* דם מעל וכו׳ קרבן כלל מנחתך וכו׳ אי מה מנחה מיוחדת וכו׳ מעיקרא דאף כל וכו׳ כצ"ל:

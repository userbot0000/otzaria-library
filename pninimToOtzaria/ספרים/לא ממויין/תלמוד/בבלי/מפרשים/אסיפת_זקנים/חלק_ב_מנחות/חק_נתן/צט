% צט

%% א

*גמ׳* ולא היו מדליקין אלא בשל משה וכו׳ וקשה איך מיישב קרא את המנורו׳ ונירותיה׳ לבערם בשלמא קרא את השלחנות ועליהן לחם הפנים מיישב כר׳ יוסי בר יהודה וי"ל דמפרש לבערם לא קאי אלא אנרות דמנורת משה ודוחק ודו״ק:

*רש״י* בד"ה ועל כולן היו מסדרים פעמים בזה ופעמים בזה עכ״ל משמע שלא היו מסדרים על כולן כאחת אצא שהיו יכולי׳ לסדר על איזה מהן שירצה לאפוקי מת״ק דס"ל שאינן יכולים לסדר אלא על שלחן של משה דוקא אבל לעולם לא היו אלא י"ב חלות לחם הפנים ועליהן אין להוסיף אלא על איזה שלחן שירצו היו יכולים לסדר וכן הסברא נותנת אבל ראיתי בס׳ שלטי הגבורים בפ' ל״א שהביא מדרש תדשא שנראה ממנו שהיו מניחין לחם הפנים על כל השלחנות כא׳ והיו מדליקין כל המנורות וז״ל המדרש ההוא אע״פ שעשה שלמה עשר שלחנות לא היה מסדר לחם הפנים תחילה אלא על של משה שנא׳ ואת השלחן אשר עליו לחם הפנים ואח״כ היה מסדר על כולן שנאמר והשלחנות ועליהן לחם הפנים ואע״פ שעשה שלמה עשר מנורות לא היה מבעיר תחילה אלא על של משה שנאמר ומנורת הזהב ונרותיה ואח״כ היה מבעיר כולן שנאמר ואת המנורות ונרותיה׳ לבערם כמשפט עכ"ל ודו״ק:

%% ב

*גמ'* רב נחמן בר יצחק אמר בג' לאוין וכו' קשה אמאי לא חשיב ארבעה לאוין כיון דחשיב השמר ושמור ה״ל למיחשב נמי פן ב״פ פן תשכח ופן יסורו וי״ל בדוח׳ דסבר דפן יסורו לא אתי לאזהורי אלא דאתא לפרושי באיזה אמרתי דעובר בג' לאוין במי שמסירם מלבו וה״ק קרא ופן ר״ל באיזה אמרתי שעובר בפן ר״ל לאו במי שיסורו מלבו וק"ל:

*שם* א"ר יוחנן משום רשב"י אפי׳ לא קרא אדם וכו' תימא דהכא סבר רשב"י דאין מקרא כפשוטו ובפ' כיצד מברכין סבר דברים ככתבן דאיתא התם ת״ר ואספת דגנך מה ת"ל לפי שנאמר לא ימוש ספר וגו׳ יכול דברים ככתבן ת"ל ואספת דגנך נהוג בהן מנהג דרך ארץ דברי ר׳ ישמעאל רשב״י אומר אפשר אדם חורש בשעת חרישה וכו׳ תורה מה תהא עליה אלא בזמן שישראל עושין רצונו של מקום וכו׳ בשלמא ר׳ ישמעאל אר׳ ישמעאל ל״ק דלא קאמר דאין דברים ככתבן אלא לגבי מנהג ד״א כגון חרישה וזריעה וכו׳ משום דגלי קרא ואספת דגנך וגו׳ אבל הכא לגבי חכמת יונית ס״ל דדברים ככתבן אבל רשב"י ארשב״י קשיא ואפשר דרשב״י איירי הכא בזמן שאין ישראל עושין רצונו של מקום שאין מתקיים בהן ועמדו זרים ורעו צאנכם ואז מלאכתן נעשית ע"י עצמן וקאמר רשב״י שבזמן ההוא שישראל טרודים במזונותיהם יוצאים חובת לא ימוש ע"י קריאת שמע שחרית וערבית אבל בזמן שעושין רצונו של מקום לא סגי בהכי כיון ~שמלכתן~{חק נתן: שמלאכתן} נעשית ע״י אחרים ואז דברים ככתבן ודו״ק:

% לה

%% א

*גוייתא* לברייתא, פי׳ שכתב והיה כי יביאך קודם לקדש דנעשית פנימית חיצונ' אי נמי הקדים והיה אם שמוע לשמע דנעשית חיצונה פנימית ופנימית חיצונה אבל גווייתא לגווייתא כגון דהקדים שמע לוהיה כי יביאך או ברייתא לברייתא כגון והיה אם שמוע בשמאל קדש בימין של מניח. ל״ה, יש להקשות דגוייתא לברייתא וברייתא לגוייתא כולא חדא מילתא היא שהרי כיון שהחליף גוייתא לברייתא א״כ החליף נמי ברייתא לגוייתא ולמה הוצרך לכפול הדבר. ונראה דרש״י ז"ל דקדק בזה לפי שפי׳ דגויית׳ לברייתא הוי והיה כי יביאך קודם לקדש ובריית' לגויית' דהקדים והיה אם שמוע לשמע והרי חילוף הפרשיות כסדר שהם נכתבין נקט במלתיה ולכך נקט ראשונה גוייתא לברייתא דהיינו יביאך קודם לקדש ולכך קרי להו חילוף גוייתא לברייתא ולא קרי להו בריית' לגויית׳ אעפ״י שהחליף (גבי) [נמי] בריית׳ לגויית׳ משום דאם החליף כדרכו נקט דאם החליף גויית׳ לבריית' הרי כתב בתחלה יביאך קודם לקדש א״כ לית למנקט בלישניה מה שכתוב בחילופו ראשון ראשון דהיינו יביאך שכותב ראשון לומר גוייתא לבריית' דר"ל דהקדים הגוייתא לברייתא וכן ברייתא לגוייתא דפרשת והיה אם שמוע לשמע קרי ליה ברייתא לגוייתא ולא גוייתא לברייתא לפי שכמו כן סדר חלופו ראשון נקט ראשון דהיינו דכתב והיה אם שמוע שהיא ברייתא שהרי כשהחליף והיה אם שמוע שהוא בריית' לשמע שהוא פנימיות הרי כתב והיה אם שמוע ראשונה הילכך נקט לה ראשונה:

*כאן* מבפנים, אפי׳ לבנות ודאמר ר׳ יצחק שחורות מבחוץ דמתהפכין ליה מה שבפנים בחוץ ונראית האודם, ל"ה. וקשיא א״כ לבנות מבפנים היכי שרינן ניחוש דילמא מתהפכים ליה ויאמרו לבנות הם ודינם להיות שחורות, וי"ל דלא נפקא לן מידי בהא דכיון דשרינן לבנות מבפנים הרי לא יאמרו דלבנות הם משום דיאמרו דאתהפוך ועד שיראו שהם לבנות בין מבפנים בין מבחוץ לא יחליטו לומר דלבנות הם אלא יאמרו שחורות הם ואתהפוך, אבל באדומות מבפנים אע״ג דיאמרו דאתהפוך ושמבחוץ שחורות מ"מ בעבור שהם אדומות מבפנים איכא גנאי ודבר אחר שיאמרו שמה שהם אדומות מבפנים הוי מפני שגרדן הוא או שבעל אשתו נדה וקלטו אדמימות הדם מצד אחד מבפנים:

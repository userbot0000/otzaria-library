% נח

%% א

*גמ׳* הגוזלות וכו׳ היו עולות ומה שבידם נותנים וכו׳ כצ״ל כ"ה הגי׳ בפ״ג דמסכת בכורים משנה ה׳:

*שם* אמר אביי וכו׳ רבא אמר וכו׳ חצי קומץ מניין וכו׳ הרמב״ם ז"ל בריש פ"ה מהל׳ איסורי מזבח וז"ל שאור ודבש אסורין לגבי מזבח ואיסורן בכל שהן וכו׳ וכתב מרן הכ״מ ז"ל וז"ל יש לתמוה למה פסק רבינו כאביי ודלא כרבא ועוד שכתב בסמוך ואין הקטרה פחותה מכזית והיינו כרבא וזה סותר מ"ש כאן ואפשר שרבינו מפרש דרבא לא פליג אאביי דדריש מכל לרבויי חצי זית דשאור ודבש אלא שמוסיף לדרוש נמי לחצי קומץ דתרווייהו משתמע ומ״ש ואין הקטרה פחותה מכזית היינו בתערובת צריך שיהא כזית אעפ״י שאין בו אלא כל שהוא משאור ודבש לוקה עכ"ל ודבריו תמוהים דאיך איפשר לומר דרבא לא פליג אאביי הא בש״ס קאמר במאי קמיפלגי אביי סבר וכו׳ אלמא דפליגי ועוד מאי קאמר אלא שמוסיף לדרוש נמי לחצי קומץ וכו׳ וכי זו הוספה אדרבא מיגרע גרע כיון דרבא סבר אין קומץ פחות משני זיתים א"כ חצי קומץ היינו זית משמע דאזית מחייב ולא אחצי זית דאי מודה לאביי דמחייב אחצי זית כ"ש דמחייב אחצי קומץ דהיינו זית דבכלל מאתים מנה וא"כ מאי אתא רבא לאוסופי אלא משמע דאתא לאגרועי דדוקא אחצי קומץ מחייב ולא אחצי זית ועוד מאי קאמ׳ ומ״ש ואין הקטרה פחותה מכזית היינו בתערובת וכו׳ קשה אמאי צריך בתערובת כזית כיון דחייב על כל שהוא משאור ודבש אדרבה הא דקאמר עירובו מנין וכו׳ הוא לרבותא דלא תימא שיתבטל איסור אגב היתר כמ"ש התוס׳ ז"ל א"כ כ"ש אם היה התערובת פחות מכזית דלא בטל האיסור אגב היתר וחייב וע"ק איך אפשר לומר דרבינו ז"ל פסק כאביי דאפי׳ בכל שהוא חייב שהרי רבינו ז"ל בפ׳ י"א מהל׳ פסולי המוקדשין דין ט"ו כתב שאין הקטרה פחותה מכזית ובס"פ י"ג מהל׳ מעה"ק כתב אין קומץ פחות משני זיתים אלמא דפסק דלא כאביי לכן נראה הא דכתב רבינו ז"ל ואיסורן בכל שהן לאו לענין מלקות קאמר אלא לאיסורא בעלמא כמ״ש הל״מ ז"ל א״נ לענין אם נתערב בכזית היתר כל שהוא משאור או דבש דלוקה עליו אע״ג דאין הקטר׳ פחותה מכזית משום דהיתר מצטרף לאיסור והיינו כרבא כמ"ש התוס׳ ז"ל ודו"ק:

*רש״י* בד"ה ומה שבידן הסלים של בכורים שביד הבעלים וכו׳ כצ״ל והוא כפי׳ הראב״ד ז"ל בפ"ג מהל׳ בכורים ולאפוקי מפי׳ הרמב״ם ז״ל ע"ש:

*בד״ה* לעטר ביכורים וכו׳ והדתנן וכו׳ לאו קריבים עמהם וכו׳ אלא חובה וכו׳ עוד נ״ל ליישב דהנהו שלמי׳ לא חשיב להו קריבין עמהם משום דאינן מעכבין הבכורים מלהביא כמ״ש הרמב״ם ז״ל בפ״ג מהל׳ בכורים סוף דין י"ב ע״ש:

%% ב

*תוס׳* בד"ה המעלה משאור וכו׳ ואשאור לחודיה וכו׳ והא דקאמר משום עירובי שאור ומשום עירובי דבש ר״ל משום ההוא ריבוייא דמפקי׳ מיניה עירובי שאור ועירובי דבש נמי לוקה משום דההוא ריבוייא משמע בין מעורבין בין שאינן מעורבין ודו״ק:

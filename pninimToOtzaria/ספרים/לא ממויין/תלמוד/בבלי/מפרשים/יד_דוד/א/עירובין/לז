% לז

%% א
   
*שתי* נשים שלקחו קיניהם. עיין סוטה י״ח ד״ה חזר וחלקן:

*או* שנתנו קיניהן. צ״ל דמי קיניהן וכן הוא במשניות דמסכת קינין. וכן מוכח מהסוגיא דהכא ומהתוס׳:

*תוס׳* ד״ה שתי לוגין כו׳ תדע דעם הארץ לא נחשדו על הגזל. עיין מכות דף י״ז ומה שכתבתי שם:

*תוס׳* ד"ה מיחל כו׳. בע״ש בין השמשות איירי כו׳. כלומר דילמא הכי נמי מיירי בקבע מקום אף על גב דלא תני במתניתן. ולפיכך כתבו דאי אפשר לומר כן דהא כאן בע״ש בין השמשות מיירי ואז אסור לקבוע מקום אבל קריאת שם שרי אלא דקריאת שם לא מהני לענין שיוכל לחלל ובוודאי צ״ל דלפיכך לא תני במתניתן קביעות מקום דכיון דע״ש הוא אסור לקבוע מקום:

*בא״ד* ואחר השבת מפריש כלומר דאפילו לאחר השבת אינו יכול לחלל עד שיפריש והוכיחו זה מהתוספתא ונתנו טעם לדבר דאפילו לאחר השבת צריך להפריש {לוח הטעות: דזה שאמר שאני כו'} דוקא ולא סגי בקביעות מקום כיון שעכשיו אין יכול לקבוע מקום משום שבת והיה צריך לומר שאני עתיד להפריש דזה אסור שאני עתיד להפריש אמעשר שני נמי קאי ואם כן אם לא יפריש שותה טבלים למפרע כמו אם יבקע הנוד דשותה טבלים למפרע כיון דלא הגיע כלל לכלל הפרשה הכי נמי באם יחלל בלא הפרשה נמי לא מהני דהפרשה דוקא בעינן וכמו שכתבתי מבואר בפירוש הר״ש בדמאי:

*תוספות* ד״ה דברי ר״מ וכו' ועוד דרבי יוחנן לא מצי לחלק בהכי. בבבא קמא דף ס״ט נקטו לעיקר תירוצם הראשון דגם ר׳ יוחנן מחלק בהכי וההיא דכל הגט הטעם משום דוכתב לה מיהו בחגיגה דף כ״ה סתרו תירוצם שבמסכת ב״ק ד״ה סתם מתניתן דגר ועכו״ם אף על פי שאינו מפרש אף על פי כן יש ברירה איברא מה שכתבו שם בחגיגה דבפרק בכל מערבין איכא מאן דאית ליה הך סברא (לחלק בין מפרש דבריו או ממילא לא ידעתי כוונתם דהא לא מנינו בסוגיין להגמרא שמחלק בכך ואם כוונתם דבע״כ מכח הכרח קושיא זו דקשיא דר״מ אדר״מ לדעת רבא מוכרחין לומר חילוק זה הא וודאי דוחק טובא לומר שנתכוונו לזה. ותו קשה לי מה שכתבו שם ומיהו כמה סתמי משניות דמצינו דאין ברירה ובוודאי כוונתם דאפילו מדרבנן אין ברירה דהא מסתם זו מוכח דיש ברירה בדרבנן (ותו דכמה סתמי דאפילו בדאורייתא יש ברירה) ואני לא מצאתי לשום סתם דבדרבנן אין ברירה ואדרבה הרבה סתמי במסכת דמאי דיש ברירה לבד בפ״ו דדמאי שנינו שנים שבצרו את כרמיהם לתוך גת אחת אחד מעשר ואחד שאין מעשר דמוכח דאין ברירה אמנם לפירש הרמב״ם שם אינו ענין כלל לברירה. וגם לפי מה שכתבו בסמוך מוכח מדבריהם דדמאי לא מקרי מדרבנן. ומה שכתבו התוספות עוד שם בחגיגה ובפ' בכל מערבין דדחיק לאתוי {אולי צ"ל לאתויי} תנא דבדרבנן אין ברירה ולא מייתי הך אין כוונתם במה שכתבו הך להאי סתמא דגר ועכו״ם דהא אדרבה הך סתמא ס״ל יש ברירה אלא כוונתם כלפי מה שכתבו דכמה סתמי משניות מצינו דאין ברירה אם כן הוה ליה לאתויי כאן מהך סתמי שכתבו דכמה מהם דס״ל דאין ברירה זה פשוט בכוונתם אלא שראיתי להרב המופלג בעל שער המלך שהבין דעל האי סתמא דגר ועכו"ם כוונתם ונתקשה בזה והניח בצ״ע ואחר המחילה הדברים פשוטים כאשר כתבתי: 

*תוספות* ד״ה רבי יוסי ורבי שמעון כו׳ והא דאמרי׳ בשמעתין כו׳ היינו למאן דאית ליה ברירה וביומא כתבו דאפילו למאן דלית ליה ברירה כיון דמתנה בין ירדו בין לא ירדו חשיב טפי. ונראה שכוונתם למה שכתבו בסמוך בד״ה אלא מעתה בתירץ מהר״י כיון דעל כל פנים אחד תרומה ומותר הכהן לאכול שניהם אמנם בסוכה דף כ״ג כתבו התם חשיב טפי כיון דמתנה בין ירדו ללא ירדו ונ״ל דכוונתם כיון דמפרש כל צדדי התנאים לא הוי בכלל ברירה והוקשה להם מההיא דאם בא חכם דמפרש נמי לצדדי התנאי ואפ״ה חשיב ברירה ועיין בר״ן בגיטין ובחידושי הרמב״ן שם ובחידושי הריטב״א שם:

*בא״ד* וי״ל דהתם בגיטין עומד הדבר להתברר בוודאי כו׳. עיין מה שהקשה מהרש״א דאם כן לרב נמי נחלק בהכי ולא צריכין לחלק בין תולה בדעת עצמו לתולה בדעת אחרים. ועיין בגיטין מה שכתב מהרש״ל שם ומה שהקשה עליו מהרש״א ולדעתי הקלושה ל״ק מידי דהא בוודאי איו על סיפא דידן קאי דקאמר אם בא חכם למזרח אם בא למערב בא לכאן ולכאן לא בא לא לכאן ולא לכאן ועל זה תני איו דאינו יוכל להתנות והרי הדבר ~הדבר~ {מיותר, וכנראה ט"ס} עתיד להתברר בוודאי אם זה העירוב יהיה עירוב או לא דבשלמא גבי שני לוגין דילמא לעולם לא יפריש וכן גבי סלע מן הכיס דילמא לעולם לא יכניס ידו לכיס לחלל אבל כאן בוודאי אנו רואין אם זה העירוב הוה עירוב או לאו דהא בע״כ צריך להיות ביאתו באחד מן האופנים שאמר או לא יבא כלל. ואין להקשות דא״כ מה קאמר הגמרא מההיא דלוקח דילמא התם כיון דאין עתיד להתברר לית ליה ברירה. אבל במתניתין דעתיד להתברר יש ברירה זה אינו דהא אליבא דרב קיימינן ורב אינו מחלק בין יכול להתברר לאינו יכול להתברר רק בין תולה בדעת עצמו לתולה בדעת אחרי׳ וכמ"ש מהרש״ל. ותו דניהי דמוכח מאיו דאפילו ביוכל להתברר לית ליה ברירה מ״מ ממתני׳ מוכח דאפילו באינו יכול להתברר אית ליה ברירה דהא וודאי במתניתן לאו דוקא קתני לא בא לא לכאן ולא לכאן אלא רבותא אשמעי׳ דאף על זה יכול להתנות (ואיו חולק על זה). מיהו אם לא מתנה רק אם בא לכאן ואם בא לכאן דאז לא יכול להתברר דהא אפשר דלא יבא כלל ואפ"ה סבירא ליה למתניתן דהוי עירוב ורבי יהודא אינו חולק על זה במתניתין וש״מ דאית ליה ברירה אפילו בדבר שאינו עתיד להתברר ושפיר מקשה מההיא דלוקח יין. כללא דמילתא מתניתן מיירי בין בדבר שיכול להתברר בין בדבר שאין יכול להתברר ומדלא פליג ר׳ יהודא במתני׳ ש"מ דאפילו בדבר שאינו יכול להתברר אמרינן ברירה ומדאיו דחולק על מתניתין וסובר דבכל ענין אינו יכול להתנות רק אם כבר בא חכם מוכח דס״ל דאפילו בדבר שיכול להתברר לא אמרינן ברירה. ושוב מצאתי בשער המלך שגם הוא כתב דעירוב הוה דבר שיכול להתברר. וע״ש מה שהשיג על מהרש״ל ומהרש״א בגיטין ששני המלכים האלה סוברים דהריני בועליך ע״מ שירצה אבא לא חשיב עומד להתברר והר״ן כתב דהוי עומד להתברר. ומיהו התוספות ישנים ביומא כתבו כמהרש״ל דהוי אין עומד להתברר. ובאמת תמוה לי איך מצאנו ידינו ורגלינו בבית המדרש דהא הך דע״מ שירצה אבא הלכה היא סתם מתני' בקדושין דף ס״ג ופסקה בש״ע א״ע סימן ל״ח והא קי"ל דאין ברירה בדאורייחא ובשלמא אי הוי יכול להתברר ניחא כמ״ש מהרש״ל דביכול להתברר גם הרמב״ם ס״ל דיש ברירה אבל אם נאמר דאין יכול להתברר קשה. מיהו לדעת הסוברים ע״מ שלא ימחה אבא כתב הרמב"ן בחדושיו לגיטין דהא ניחא. ואפשר דמשום הכי רב יוסף קאמר לה כיון דהוא אינו מחלק בין יכול להתברר או לאו כיון דהוא מחלק בין תולה בדעת עצמו לתולה בדעת אחרים כמ״ש התוס' בסמוך. וראיתי להרב שאגת אריה דף פ״ח דכתב דהך דע״מ שירצה אבא מיירי בקדושי כסף ושטר דוקא ולא חלין הקדושין למפרע לדעת הרמב״ם וליתא דהא הש״ע אבן העזר פסק דכל האומר על מנת כאומר מעכשיו היא והרי הכ' בעל מנת הוא ובע"כ צ״ל כמ"ש מהרש״ל לדעת הרמב״ם משום דהוי יכול להתברר. ועוד כתב שם בשאגת ארי׳ כמה דברים שיש להשיג עליהם ואין כאן מקום להאריך בזה:

*תוס'* ד״ה והתני' רבי יוסי אומר כו׳. עיין מה שכתב מהרש״א קצת קשה דילמא אליבא דר׳ יוחנן ורבא קפריך דלא מחלקי בהכי ולדעתי הקלושה אפילו קצת קושי׳ אין כאן דהא בע״כ קושיות הגמרא דוקא לרב הוא דאית ליה החילוק בין תולה בדעת עצמו לתולה בדעת אחרים והך לא ס״ד דתניא אליבא דרב דוקא הוא דאלו לרבי יוחנן דליתא לדאיו וכן לרבא בגיטין. (וכן אם הנוסחא לקמן רבא) בע"כ הם סבירא להו טעמא דרבי יוסי משום בקיעת הנוד וכדאמר רבא בגיטין להדי׳ וא״כ שפיר הקשו התוס׳ דהא בע״כ הך וסבר אליבא דרב הוא והוא מחלק בין תולה בדעת עצמו לתולה בדעת אחרים:

%% ב

*איפוך* ר׳ יוסי אומר לא חלל. קרית מלך רב ח״א קט״ז ע״א וע"ש כל הסוגיא:

*מאן* האי תנא. שער המלך ח״א דף כ״ה וח״ב דף ע״ז ע״א דינא דחייא חלק עשין דף קו״ף ע״ב וע״ד ועיין חגיגה כ״ה ד״ה חבר ועם הארץ ובמה שכתבתי כי לית ליה ברירה בדאורייתא. עיין בכורות י״א ד״ה טבלים:

*תרומות* הכרי זה בתוכו. נאות יעקב ע״ד ע״א:

*רש״י* ד״ה עם הארץ שאמר לחבר. קרבן אליצור קפ״ג ע״ב:

*רש״י* תנא דבי איו אליבא דרבי יהודה. עיין מה שכתבתי בדף ל״ה באריכות. אמנם יש לומר הא דרב יוסף הוצרך לומר תנאי שקלית מעלמא ולא הביא תנא דאיו. ודוחק לומר דגם רב יוסף לא שמיע ליה ההיא דאיו אלא אפשר דרב יוסף סבירא ליה דאליבא דרבי יהודה תחומין דאורייתא ולהכי לעיל בדברי רבה ורב יוסף כתב רש״י כיון דאיכא תרי עדים דמפקא ליה מחזקה בספיקא דאורייתא כיון דמוכח כו׳ ע״ש כיון דרביוסף סבר כאן אליבא דרבי יהודה תחומין דאורייתא ובדברי ר״מ בלא״ה צריכין לומר כן להכי מפרש רש״י תירוצם אי אמרינן תחומין דאורייתא ולא כתוס׳ דמפרשי להתירוץ אי אמרינן תחומין דרבנן ובע״כ צריך לומר דס"ל דחזקת ביתו לאו חזקה היא כדי לתררץ קושית התוספות שם (אמנם רבא סבר אליבא דר״י תחומין דרבנן ובפרט לפי שיטת מהר"ם לעיל דלרבא לא בעינן סעודה הראוי בע״כ צ״ל דחזקת ביתו מקרי חזקה כאשר הארכתי לעיל וכיון שכן דלכ״ע מוקמינן בשני כתי עדים היטב אשר דבר בספר מגיני שלמה במסכת שבת ל״ד גבי אמר לשנים צא וערב עלינו {כ"ה במקור, והוא שיבוש, וצ"ל: אמרו לו שנים צא וערב עלינו}) ואין להקשות לפי מה שכתבתי הא רבא משני משום בקיעת הנוד וא״כ בע״כ ליתא לדאיו ורבי יהודה ס״ל יש ברירה אפי׳ בדאורייתא הא זה קשה בלא"ה ובע"כ צ"ל לשיטת רש"י דרבא קאמר טעמא דבקיעת הנוד רק לתרוצי לרבי שמעון ולא לסתור מה שאמר לעיל לא ס״ד כי באמת סבר אין ברירה וכמו שצריבין גם כן לומר לרבי יוסי דהא באמת מוכח דרבי יוסי סבר אין ברירה ודלא כמהרש״א ואף דבגיטין נמי קאמר רבא כן התם נמי קאמר לדחויא לרב משרשיא אבל הוא בעצמו לא ס״ל כן וכן כתב מהרש״ל בקונטרס הברירה במסכת בבא קמא או דרש"י גריס בכל מקום רבה במקום רבא:

*רש"י* ד״ה לכשיבקע. חקרי לב חא״ח דף רנ״א: 

*תוס׳* ד״ה מאן האי תנא. משמע דוקא משום דהוה ירק דהוה מדרבנן הא תבואה שפיר הוה מדאורייתא אף על גב דדמאי מדרבנן מ״מ כיון דעיקר הספיקא לא עישר מדאורייתא הוא אמנם חזית הוינא להרב המופלא בעל שער המלך דפשיטא ליה דבדמאי כיון דמדרבנן הוא בכל ענין אמרינן ברירה. וע״ש ועיין יבמות קי"ד ד״ה אמר רבי יוחנן:

*תוספות* ד״ה אלא איפוך כו׳. ומיהו לפי זה לא אתי שפיר. דבריהם צריכין ביאור כמו שהאריך מהרש״ל ומהרש״א. והנראה לי על דרך שכתב מהרש"ל רק שמהרש״ל מגיה דלא גרסי קסבר רב יוסף ולעניות דעתי יש ליישב דהא רב יוסף קאמר תנאי שקלת מעלמא תנאי היא דמשמע מזה דרצה למצא תנאים שחולקים בהך מילתא דאם לא כן הוה ליה למימר בקצרה תנאי שקלת מעלמא ולפי זה קשה מאי מייתי ראיה מהך ברייתא דילמא דכ״ע סברי אין ברירה אפילו בדרבנן וטעמא דמאן דאמר עירובו עירוב משום דסבר דזה לא מקרי ברירה כמ״ש הרמב״ן והר״ן בגיטין דאם אמר אם בא חכם למזרח ערובי למזרח ואם לא בא ערובי למערב הרי זה תנאי וגם איו מודה בזה כיון דלא צריכין לטעם ברירה (ועיין מה שכתבתי לעיל) ואם כן הרי כאן דומי׳ דהכי רציתי ילך לא רציתי לא ילך ופירש רש״י הריני כבני עיר ומ״ש אם תלה בביאת חכם או ברצונו (אם לא שנאמר דיש חילוק בין תולה בדעת עצמו לתולה בדעת אחרים). רק זה יש לתרץ דרב יוסף סבירא ליה מסתמא הך פלוגתא היינו פלוגתא דהלוקח ות"ק דר״ש דהכי היינו ת״ק דפלוגתא דהלוקח וכמו דת"ק סבר התם יש ברירה ה״נ סבר בדרבנן יש ברירה כמו דחזינן דר״ש דאמר התם אין ברירה בדאורייתא סבר נמי אין ברירה בדרבנן דהא אמר אין עירובו עירוב ובע״כ היינו מטעם ברירה ה״נ טעמא דת״ק דאמר עירובו עירוב מטעם ברירה הוא ולא מטעם תנאי כדסבר הרמב״ן והר״ן אך הא תינח אי אמרינן ר״ש אומר אין עירובו עירוב אבל אי גרסינן בר״ש עירובו עירוב ורבנן סברי אין עירובו עירוב אם כן בע״כ הך מחלוקת דהכא לא הוי הך מחלוקת דהתם אם כן הדרה קושיא לדוכתיה מנל״ן דמ“ד עירובו עירוב מטעם ברירה דילמא ס״ל דזה לא מקרי ברירה רק תנאי וכסברת הרמב"ן ואם כן שפיר יש לומר דהך איפוך לאו רב יוסף קאמר אלא סתם הגמרא אלא דהגמרא הוכיח דרב יוסף סבר דאין לחלק בין דאורייתא לדרבנן דאם לא כן ניהי דאשכחן תנא דסבר אין ברירה אבל יש ברירה לא מוכח אלא וודאי צ״ל איפוך והשתא שפיר מוכח וגם דקדוק של מהרש״א מתורץ דהכי קאמר כשם למ״ד דאין ברירה דהיינו ר״ש אין חילוק בין דאורייתא לרבנן כך למאן דאמר יש ברירה אין חילוק ובע״כ מטעם ברירה הוא ולא מטעם תנאי כמו לאידך מ״ד אבל לפירוש התוספות קשה ולא אתי שפיר:

*והא* דבאמת הוצרך רב יוסף למימר תנאי היא ולא סגי ליה למימר הך תנא הוא כיוון דבוודאי אשכחן תנאי טובא דאית להו ברירה בדאורייתא ומכ״ש בדרבנן אפשר לומר משום דבוודאי לפי מתניתן דידן דה״ק ורבי יהודא אית להו ברירה גבי בעירוב הכי הילכתא דהא סתם משנה הוא. אמנם לפי מה דתני איו נמצא הוי מחלוקת במשנה וסתם בברייתא דאמר לחמשה נמצא הלכה כסתם ברייתא ולפיכך הוצרך להביא מחלוקת בברייתא וכיון דגם בברייתא הוי מחלוקת הדרינן לכללא דהלכה כרבים במתניתן. אכן הא תינח אם איתא לדאיו. אבל אם ליתא לדאיו הדרא קושיא לדוכתיה מאי הוצרך רב יוסף לזה דפשיטא דהלכה כמשנה ובע"כ צריך לומר דרב יוסף סבר דאיתא לדאיו וטעמא דכן מוכח ממתניתין דהלוקח א״כ בע״כ אין חילוק בין דאורייתא לרבנן כמ"ש הריטב"א לעיל דאם לא כן לא מוכח מידי ממתניתין דהלוקח וא״כ אפשר זה שאמר הגמרא קסבר רב יוסף כלומר מדהוצרך רב יוסף לומר תנאי היא לא סגי ליה לומר האי תנא בע״כ דס״ל דאיו וכמ״ש וטעמא דהכי מוכח ממתני׳ דהלוקח וכיון שכן בע״כ אין מחלק בין דאורייתא לרבנן דאל״כ לא מוכח ממתני׳ דהלוקח דאיתא לדאיו. או אפשר לומר כפשוטו למה הוצרך רב יוסף להביא ברייתא אחרת ולא הביא ההיא דאיו אלא בע״כ דליתא לדאיו. כי המתניתין דהלוקח אין ראי' לאיו כי יש חילוק בין דאוריית׳ לדרבנן וזה שהקשה ומאי קושי׳ דהא בלאו הכי מוכח מרב יוםף דיש חילוק בין דאורייתא לדרבנן לזה משני לעולם קסבר רב יוסף דאין חילוק בין דאורייתא לדרבנן והא דלא מייתי רב יוסף ההיא דאיו משום דסבר רב יוסף אליבא דרבי יהודא תחומין דאורייתא. ועיין בריכות המים שנדפס מחדש שהאריך הרבה בדברי התוס׳ ואין הזמן מספיק עמדי לעמוד על דבריו:

*תוס׳* ד״ה קסבר כו׳ ורבא דלא מחלק התם כו'. ולפי זה צ״ל דהך ואי בעית אימא נמי רבא אמרה דאל״כ דברי רבא סותרים אהדדי דהתם אמר משום בקיעת הנוד וכאן אמר משום ראשית ששיריה ניכרין אלא וודאי דהך איבע״א רבא אמרה ושם מסיק רק חד תירוצ' דהיינו בקיעת הנוד וזה עולה כפי מה שכתבו התוס' בגיטין דף כ״ו ד״ה התם בתירוץ השני ובתרוצם הראשון כתבו דכאן גרסינן רבה ונמצא לפי זה י״ל דהך איבעית אימא סתם גמרא קאמר לה וכתבו עוד ועוד דהתם נמי מסיק טעמא כי הכא וכוונתם לומר דלעולם רבא גרסינן הכא ואעפ״כ לא קשה מידי דהא הכא בהך איבעית אימא רבא גופיה מסיק טעמא משום בקיעות הנוד וזה עולה כפי מה שכתבו כאן ותמהני ממהרש״ל שכתב רבה גרסינן וכן הוא בתוס' דגיטין חדא דהא בעוד שכתבו שמה גורסין נמי רבא כאן ותו דהרי בכאן גורסים להדיא רבא וכן לעיל בתוס׳ ד״ה ר"מ מוכח דגרסי רבא דאם לא כן מה הקשו מרבא דאמר מספקא לה ומדברי הר״ש אין ראי׳ שהרי הביא דברי רבא בגיטין ושם אין חולק דגרסינן רבא וגם התוספות כאן ס״ל הכי כמ״ש ורבא דמסיק התם גם בנוסחא שלנו בדברי הר״ש רבא:



% עח

%% א	

*זיז* היוצא מן הכותל ד׳ על ד׳. מדברי הרב המגיד נראה שלא הי׳ בנוסחתו ד' על ד׳ שהרי הוא תמה למה לא אמרו בגמרא זיז ד' על ד' וכ״כ מהרש״ך בח"ג סימן י״א ואין לומר שקאי הרב המגיד על כותל תשעה עשר וכותל עשרים דלמה לא אמר זיז ד׳ על ד׳ דזו אינה קושיא דאם במימרא ראשונה דרב נחמן אמר רבה בר אבוה הוה מפרש ד׳ על ד׳ בוודאי לא הוה צריך לפרש במימרא שניה דסמך אמימרא ראשונה ואפשר דגם התוספות לא היתה בגירסתם ולכך לא הקשו ממנה לרש״י לעיל גבי איצטבא והנה הרב המגיד מוקי להך מימרא אליבא דהרמב״ם בשהזיז גבוה יו״ד מן הארץ ולכך צריך סולם הא בלא״ה לא צריך סולם והקשה מהרש״ך בסימן הנ״ל דא״כ למה בכותל עשרים צריך שני זיזים ועשה זיז אחד למעלה מעשרה וסולם עד הזיז דבהכי סגי כמו במימרא ראשונה דאפילו אם הזיז גבוה יותר מיו״ד יעשה סולם כשר כל שאין הזיז מן ראש הכותל יו״ד טפחים ע״ש וזו אינה קושיא דבאמת ה״נ סגי וזה נשמע מן הדין הראשון אלא שבמימרא השניה משמיע דיש אפשרות דבי״ט אין צריך סולם כשהזיז באמצע ובעשרים נמי א״צ סולם כשעושה שני זיזים וה״א דשני זיזים גרוע מסולם וזיז קמ״ל דלא וקושיא שניה קשה ההבנה אמנם נראה שקושיתו היא למה לא פירש הרמב״ם דהוה הסולם ד׳ וגם הזיז ד׳ וכן לעיל גבי שני סולמות אחד מכאן ואחד מכאן למה לא ביאר דצריך רחב ד׳ וגם זו לא קשיא דכיון דהרמב"ם מפרש לה לענין מערבין אחד או שנים וא״כ הנך סולמות וזיזין מתורת חלון או פתח הוא וזה לא צריך לפרש דכבר כתב לעיל דחלון ופתח צריך שהי׳ ד׳ וארבע על ארבע בוודאי לא צריך כיון דלאו לענין מיעוט הוא עוד הקשה למה לא ביאר הרמב"ם שצריך שיהי׳ הסולם סולם צורי שיש לו ד׳ חווקים (ובאמת זה אינו מתורץ אפילו לפי פירושו בהרמב״ם) והנה כבר תירץ זה הרב המגיד בהלכה זו דלהכי לא הזכירו הרמב"ם כי דוקא כשאינו קבוע בבני' אינו ממעט אבל קבוע בבנין ממעט וזה דוקא בסולם קל אבל בסולם כבד בכל ענין ממעט והרי מבואר מדברי הרמב"ם שם בהלכה ז׳ דמיירי בסולם כבד ועוד הקשה למה בכותל עשרים דצריך שני זיזים בעי שלא יהי׳ הזיזין זה למעלה מזה והב״י כתב הטעם דאם הם זה למעלה מזה לא יוכל להעלות א״כ בזיז אחד בכותל י״ט איך יכול לעלות מן הקרקע לזיז ומן הזיז לכותל וזו וודאי לא קשה מידי דהרי זה נראה בחוש כשיש שני זיזין זה למעלה מזה כשעומד על הזיז התחתון הרי הוא תחת הזיז העליון ממש ואיך יעלה אם לא שיוציא ראשו ורובו חוץ לזיז ובזה מתיירא שמא יפול אמנם בזיז אחד כשרוצה לעלות מן הקרקע לזיז אינו מעמיד עצמו תחתיו ממש אלא קצת רחוק ממנו ואוחז בזיז ועולה וכן מן הזיז לכותל נוח לעלות שהרי הזיז בולט מן הכותל ממנו והלאה וכשעומד על הזיז אין דבר מעכבו שיכול לעמוד כדרכו ויאחז בכותל ויעלה באופן שקושיות מהרש״ך על ה״ה יש לתרץ בנקל לבד ראה זה דבר מתמיה שראיתי להרב מהרש"ך שהביא דברי הרב המגיד שכתב ויש לרש״י בזה שיטה אחרת גם למפרשים אחרונים פירש אחר וכתב מהרש״ך ז״ל ויראה לפום ריהטא מדבריו שרשי׳ וכל מפרשי אחרונים ג״כ עמהם והרי רשי' ס״ל דזיז ד' לא סגי למעט בכותל אם לא יניח סולם והראב״ד והרשב״א (שהם מפרשים אחרונים)ס״ל דסולם גרע ואדרבה בלא סולם זיז ד׳ ממעט אבל עם סולם לא עכ״ל. ובאמת לא ידעתי מאי ראה הרב ז״ל לומר דכוונת ה״ה דרשי׳ סובר כמפרשים אחרונים דא״כ הי׳ כוונת ה״ה הי׳ לו לומר ויש לרשי׳ ולמפרשים אחרוני׳ שיטה אחרת ולכלול לרשי׳ עם מפרשים אחרונים. אמנם מדכתב ויש לרשי' שיטה אחרת ולמפרשים אחרונים פי׳ ש״מ דרשי׳ לא סבר כמפרשים אחרונים אבל יש לו שיטה אחרת מהרמב״ם גם מה שהקשה הרב על רבינו ירוחם דנראה דסבר כהרשב״א והראב״ד ונראה דדיוקא הוא מדכתב רי״ו כ״ש שהרויחו והנה ברא״ש ג״כ הגירסא כך ובדפוס פ״פ מחקו והגיהו לא ואפשר ברבינו ירוחם לפ"ז נמי יש למחוק תיבת כ"ש ומה שפירש הרב מהרש״ך בדברי הרמב"ם קרוב למה שפירש בספר תורת חיים:

*נעץ* בה יתד. מרכבת המשנה ח״א פי״ד דשבת הי״ט:

*מלאו* כולו ~ביחידות~ {ביתדות}. עיין שבת ח׳ ד״ה רחבה חמשה:

*רשי׳* ד״ה עמוד {צ"ל כאן: גבוה עשרה} ברשות הרבים כו׳ מיעטו לרחבו מד׳ וביטלו מתורת רשות היחיד. והקשה בספר יצחק ירנן דבשבת ב׳ משמע מדברי רשי' גבי תל המתלקט עשרה מתוך ד׳ דכל שהוא למטה ד׳ טפחים אע״פ שמתמעט והולך עד כחוט של מחט אפ״ה הוה רה״י ותירץ דהתם יש להשתמש בשיפועו אבל הכא א״א להשתמש בשפועו יע״ש וזה לפי הבנתו בדברי רשי׳ בשבת אמנם עיין בתשובת מהר״ל בן חביב שהביא ג׳ פירושים בענין תל המתלקט ודחה פירוש זה שהוא מתקצ' בשיפועו וע״ש כי אין כאן מקום להאריך מזה: 

*תוס׳* ד״ה רב יוסף כו׳ ממ״נ לא היה מתרחק יותר מד׳ טפחים כצ״ל. ומ״ש אלא דלסימנא בעלמא נקטיה כוונתם דלאו על אורך הסולם קאי דזה אי אפשר אלא כוונת כל אחד ~לנקט~ {לנקוט} המספר מה שהוא חסר מראש הכותל עד הסולם לפי חשבון שמואל כיון ששמואל נקט י״ד נקט רב יוסף י״ג ומשהו כלומר שיהי׳ ראש הסולם פחות {לוח הטעות: מטפח מן ראש הכותל ולאביי דנקט י"א ומשהו כוונתו שיהי' ראש הסולם פחות} מג׳ מן ראש הכותל וכשם דשמואל ס״ל דצריך הרחקת הסולם מן הכותל כשיעור שהסולם זקוף על הכותל נמצא כזה מרחיק לרב יוסף שהוא ט׳ ומשהו ולאביי מרחיק רק ז׳ ומשהו ושיעור אורך הסולם יהיה לפ״ז החשבון לרב יוסף כדי שירחיק ט׳ ומשהו אעפ״כ יזקוף על הכותל ט׳ ומשהו וא״כ לרב יוסף אורך הסולם י״ב וג׳ חומשים ומעט יותר בשביל המשהו למעלה והמשהו בהרחקה ולאביי ט׳ וד׳ חומשים ומעט יותר משום שני משהויין:

%% ב

*עשאו* לאשרה סולם מהו. פירש רש״י באת״ל אילן פתח הוא. והקשה בת״ח דאם כן מה קאמר לקמן אשרה דאיסור דבר אחר גרם לה הא באשרה נמי איכא איסור דאילן ופירש הוא דהאיבעי׳ באשרה יבשה והאת״ל שכתב רש״י פירש בדרך דחוק. ולע״ד הדבר פשוט דוודאי האיבעיא היה על סתם אשרה שהוא לחה ולכן הוצרך רשי׳ לומר בדרך את״ל. אמנם רב חסדא הקשה לרבה דאמר אילן מותר ואשרה אסור דאדרבה מכח איסור אילן יש לאסור כיון דאיסור שבת הוא ואיסור אשרה יש להתיר (ונ״מ היכא דליכא איסור אילן ביבש) וא״כ אילן ואשרה שאמר רב חסדא הכל קאי על האיסור איסור אילן ואיסור אשרה אמנם ראיתי להריטב"א שכתב דדוקא בהאיבעי' יש לפרש כן אבל לא בלשון רב חסדא ופירש אשרה בתלוש והוא וודאי דוחק:

*תוס׳* ד״ה אמר ליה כו׳ ור״ת מפרש. הנה לא ראיתי להפוסקים שהביאו דעת ר״ת ולכאורא יש לומר משום קושיות מהרש״א דדוקא לר״ת ניחא זה הפירוש דלא בעי שיהי' הסולם מגיע לראשו של כותל אמנם להתוספות דסברו דבעי שיגיע לראשו של כותל קשה אם לא דיש בו שליבה של ד'. אמנם נראה דאין כוונת התו׳ במה שכתבו שלא ישאר מן הסולם עד ראש הכותל עשרה על הסולם בעצמו דוודאי הסולם עצמו צריך להגיע לראש הכותל רק כוונתם על החקק דכיון דהסולם מצידו מגיע לראש הכותל אע"ג שאין החקק מגיע לראש הכותל שפיר מסתלקא ליה והרי בע״כ צ״ל סברא זו לשיטת הטור שפסק כתוס׳ וכהרא״ש דבעי שיגיע סולם לכותל וכאן פירש כפרש"י. ובע"כ צ״ל כזה החילוק שחלקתי ואף אם יהי׳ כוונת ר״ת כפי שיטתו על הסולם ממש מ״מ כתבו פרושו כדי שנלמד לשיטתם דהחקק לא בעי שיגיע אלא עד עשרה מן הכותל וכן כתב הריטב״א להדיא וז״ל שיהי' החקק בתוך העשרה העליונים שלא ישאר למעלה עשרה הרי להדיא דעל החקק קאי ולא על הסולם:

*תוס׳* ד״ה אשרה כו׳ לית ליה לרב נחמן כו׳. רב יוסף גופי' מסיק דפליגי אי בתר דקני עירוב ניחא ליה דמנטר או לאו וא״כ מאי קא מבעי' ליה הכא וי״ל דהתם לאו רב יוסף גופיה קאמר אלא סתם גמרא קאמר לרב יוסף דקשה דאמר אין מערבין אלא לדבר מצוה לימא כתנאי אמרה לשמעתיה ולימא הלכה כר' יהודה ותירץ דלהכי לא מצי למימר הלכה כר׳ יהודא משום דאפשר לומר דפליגי אי ניחא ליה דמנטר אחר דקני ולהכי הוצרך לומר אין מערבין אלא לדבר מצוה אבל לא דפשיטא ליה לרב יוסף טעם מחלוקתם ולהכי מיבעי׳ ליה הכי:

*תוס׳* ד״ה מלא קש ותבן כו׳ דאפילו ארנקי מבטל אינש כו'. נראה דכוונת התוס׳ כאן לפי מה דאמר רב הונא בריה דרב יהושע בגמרא טומאה אשבת קרמית הנח איסור שבת וסברו התוס׳ דר״ה בריה דרב יהושע חולק על רב אסי דמוקי למתני׳ כר' יוסי ודוקא עפר סתם בטל אבל עפר ועתיד לפנותו לא אע״פ שהוא דבר שאינו ניטול בשבת וקאמר רב הונא בריה דרב יהושע דאפילו ארנקי מבטל אע״פ שבודאי עתיד לפנותו מבטל כיון דאינו ניטל וה״ה עפר אע״פ שעתיד לפנותו וכן כתב הריטב״א להדיא בדברי רב הונא בריה דרב יהושע ומ״ש התו׳ לקמן בדף פ״ד דעפר ועתיד לפנותו לא בטיל גבי מחיצה המפסקת רק לענין פתח יש חילוק היינו משום דהתוספות בא לתרץ אליבא דרב אסי דסבר כאן דעפר ועתיד לפנותו לא בטיל וא״כ מאי מתרץ הגמרא ~בדטיבלו~ {בדטיבלא} לכן הוצרכו לחילוק אבל לרב הונא בריה דרב יהושע וודאי דלא קשיא כלל ושוב ראיתי להר״ש אאיליאן בשו״ת כנסת יחזקאל שכתב כן אלא ששוב חזר ~ודוחאה~ {ודחאה} וכן הרב כנסת יחזקאל וכל ראיותיו ~אינו~ {אינן} מוכיחין לדחות זה הפירוש בתוספות דוודאי לרב הונא בריה דרב יהושע הדין כן וכמו שכתב הריטב״א להדיא וגם בע״כ התוספות אליבא דרב הונא בריה דרב יהושע קאי שהרי נקטו אפילו ארנקי מבטל וזה אינו לא לרב אסי ולא רב אשי רק לר״ה בריה דרב יהושע ושוב ראיתי בםפר זרע אמת חלק א״ח סימן מ״ה שגם הוא כתב כן אלא שכתב כיון דהתוספות כתבו הכי לר״ה בריה דרב יהושע אנן לא קיימ״ל כן דפסקינן כרב אשי דהוא בתרא ואני ראיתי באגודה שכתב בשם ר״י דדוקא בתבן שנוטל בשבת איירי הרי להדיא מזה דעת הר״י בעל התוספות לפסוק כן לדינא ומסתמא דהוא סבר דהלכה כר״ה בריה דרב יהושע ועיין בהגהות אשרי שכתב דפירות סתמא בטלי ולפיכך אסור ליקח מהן בשבת דהוה אוצר ואין מתחילין באוצר והמג״א הקשה דא״כ למה משני לקמן בדטיבלא הא אפילו דלא טיבלא אשור ואין ~ניטלן~ {ניטלין} ואפשר לומר דסבר הגהות אשר״י דמילתא פסיקתא נקט טבל דאילו שאר פירות הוה צריך לחלוק בין התחיל ערב שבת או לא התחיל בהם ערב שבת ועכ"פ מדברי הגהות הרא״ש מוכח דגם הוא סבר כהתוספות דלא בעי ביטול עולם ועוד י״ל דהא דמשני הגמרא לקמן בדטיבלא היינו משום רב אשי דבעי ביטול עולם וכיון דעפר ועתיד לפנותו לא בטיל כ״ש פירות אבל לרב הונא בריה דרב יהושע באמת לא צריך לאוקמיה בטיבלא והוא פסק כר״ה בריה דרב יהושע. וראיתי לזרע אמת שהקשה להתוספות בשבת שכתבו דליכא לאוקמיה בטבל דהוא מדאורייתא חזי הוא לאותו יום והקשה הוא עליהם דהרי בב״ב דף כ׳ קאמר דבן שמנה ממעט בחלון כיון שאסור לטלטל בשבת והרי הוא רק אסור מדרבנן בטילטול ואפ״ה ממעט (וכפי מה שכתב ~בש״כ~ {בש"ך} י״ד בסימן שע"ג דבתים הסמוכים לטומאה הוי מדרבנן ל״ק מידי ובהכי אפשר נמי ליישב קושיו' התו׳ הא דמקשה משבת אטומאה אלא שכבר הושג הש״ך מהאחרונים ועיין שבות יעקב ח״ד סוף חלק י״ד ובח״ב שיישב דברי הש״ך ע״ש) והרב זרע אמת הניח קושי' זו בצ״ע ותמה אני איך אישתמיטתיה ליה דברי התו' דשם דאיירי שאינו יכול לחיות כל שבת ואמר קודם שבת שם תהא קבורתו וא״כ כיון דביטלו בפירוש מהני וודאי אפילו בדאורייתא ובזה אזדא לה הראיות שהביא מהך דבן שמנה דביטל לאותו שבת סגי איברא דאין להביא נמי׳ ראי׳ להיפוך מדמוקי התוס׳ דימות קודם השבת ושם תהא קבורתו דהתו׳ חולקים על סברתם דכאן וסוברים דביטול לאותו שבת לא מהני דוודאי התם שאני דלא סגי בביטול לשבת לחוד גבי טומאה דכשם דהכי בעי ביטול לכל השבת פשיטא דהתם לכל הפחות בעי ביטול לכל זמן שהטומא׳ שם דשבת מה יוסיף ומה יתן דבשלמא הכי סגי בשבת לחוד דהרי כשעבר שבת נסתלק האיסור ולא צריך ביטול:

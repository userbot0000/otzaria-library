
% צא

%% א	 

*תוספות* ד״ה {אמר רב} הלכה כר׳ שמעון כו' והשתא סברת שמואל איפכא וכו׳. מהרש״א נדחק במה שכתבו והשתא דהא אף אם נאמר דרב לא פסק כר״ש אלא בלא עירבו ~ח״ש~ {נדצ"ל ור"ש} בין עירבו בין לא עירבו קאמר נמי סברותיהם הפוכות ונ״ל כי בוודאי לפי האין לפרש נמי סברותיהם הפוכות אבל עכ״פ לפי האין לפרש ר״ש גופיה לא סתר אהדדי דלא גזר כאן והתם נמי לא גזר אבל לפי מה שפירשו השתא דר"ש גופיה לא מתיר אלא בלא עירבו א״כ דברי ר״ש גופיה סתרי אהדדי.

*וראיתי* בחדושי אבן העוזר שכתב דלשמואל בלא״ה צ״ל דלא גזר שהרי לשמואל דסבר גוד אסיק א״כ מותר לטלטל מבית לגג בלא עירוב וא״כ כיון דמגג לחצר ~מותא~ {נדצ"ל מותר} ש"מ דלא גזרינן ולכאורא נראה דלא נזכר מדברי רשי׳ דלעיל ד"ה התם ליכא יותר מב׳ סאתים דכתב דדוקא לרבנן דאמרי כל גג רשותי׳ בפני עצמו צריך לומר גוד אסיק אבל לר״מ דאמר כל גגות רשות אחת הן כיון דאין הרשויות חלוקות לא אמרינן גוד אסיק וה״ה לר"ש וא״כ פשיטא דאסור להוציא מן הבית לגג כיון שהבית רשות יחידי והגג משותף ולא שכיחי מאני דבתי בגג מיהו הא וודאי קשה לרבנן אליבא דשמואל דהם מתיריו מגג לחצר דוקא בלא עירבו כדמוכח לקמן מאנשי חצר ומאנשי מרפסת וכדכתבו התוס' לעיל בסוגיא דכותל שבין שתי חצירות דף ע״ו וש״מ דגזרו דאתי לאפוקי מאני דבתי לחצר והרי לשמואל אליבא דרבנן דסבר גוד אסיק מותר להעלות כלי בית לגג אף בלא עירבו וא״כ שכיח מאני דבתי בגג וא״כ איך מותר מן הגג לחצר מה גם כפי הנראה מתוספות לעיל ד"ה רב הם חולקים על רשי׳ וסברי דאף לר״ש אמרי' גוד אסיק ולשמואל מותר כלי בית לגגו אך הא ל״ק דשמואל לשיטתו דלא גזר ולכן מותרים ולרב בלא״ה דלא אמר גוד אסיק אסור מן הבית לחצר אבל לרבנן אליבא דשמואל בוודאי קשיא וצ״ל בע״כ דדוקא בחצר שכיחי מאני דבתי ולכן חוששין בעירבו אבל בגג אעפ״י שמותר מן הבית עכ״פ לא שכיח כל כך שאין תשמיש תדיר ולכן לא גזרי׳ שיוציא מן הגג לחצר וקרוב לזה כתבו התו׳ לקמן בד״ה מהו דתימא. גם מה שכתב באבן עוזר שכוונת התוס' לתרץ הקושיא של סברות הפוכות אין נראה שהרי לעיל דף מ"ח סתרו פירוש ר״ת מכח קושיא הנ״ל:

*תוס'* ד״ה ושמואל. עיין מה שכתבתי בדף הקודם:

*תוס'* ד״ה מי לחשך כו׳. נראה דרש״י לא בעלם ממנו דזה הלשון נמצא בתורת כהנים אבל סבר רש״י כיון דלא מצינו באמוראים אין לגרוס וגם מצינו דוקא היכי דהי׳ מדברים התנאים פה אל פה אבל ר' יוחנן לא הי׳ מדבר עם רב או שמואל פה אל פה:

%% ב

*תוספות* ד״ה גג וחצר. דברי התוספות ודאי תמוהים כמו שכבר כתב מהרש״א ותרוצו דחוק מאוד איברא מה שמקשה דלמה לא קשה להו אף בגובה יו״ד איך ישתמשו מן העליות דהא הוי כלי בתים לזה י״ל דכיון דבסמוכה תוך ד׳ טפחים מיירי כמבואר לעיל במשנה וכיון שסמוך הוא הוה כחד רשותא כמבואר לעיל בתוספות גבי גג ועמוד דכתבו התוספות דאי העמוד אינו מופלג ד' כגג חשיב ולכן שפיר משתמשים בו אבל בפחות מעשרה א״כ הרי הוא מופלג ממנו דהא עליות גבוהות ממרפסת ודאי קשה להו שפיר איך ישתמשו דרך חלונות. איברא הא וודאי בלא עירבו גם מלמעלה מי׳ קשה דאיך ישתמשו בני עליה הא אוסרים זה על זה כמ״ש מהרש״א וגם קשה למה לא הקשו התוספות בקיצור על הברייתא דאמרה גג וחצר ואכסדרה ומרפסת כולן רשות אחת הן ואיך אפשר לשמואל דאמר מרפסת עליות שיהיה רשות אחת וגם מה שכתבו התוספות בתירוצם כדפרישית לעיל לשמואל לא ידעתי איה מקומו ואפשר לומר דכוונת התוס׳ בתירוצם דפירוש הברייתא הכי דכל שגבוה עשרה טפחים ועירב למרפסת דכיון דעירבו אסורין בני החצר אפילו בכלים ששבתו בחצר על הסלע ולפיכך בני עליה משתמשים דרך חלונותיהם ועלה מחלק הברייתא שפיר הא דאמרת לבני עליה דוקא בעירבו מטעם שאמרתי אבל בלא ערבו כיון דהכל רשות אחת ממילא בני עליה אסורין כיון דבני החצר מותרין בכלים ששבתו בחצר ורק מן המרפסת מותרים אבל בסיפא וודאי משמע להו דיוקא על הא דקאמר פחות מכאן לחצר לבד דדוקא בעירבו אבל בלא עירבו לבני מרפסת נמי שרי וזה לא אפשר ולהכי קאמרי דלא קאי אסיפא וזה על הדרך שכתב מהרש״א ובאמת לולא דברי התוספות היה מקום לומר דבין ארישא בין אסיפא קאי ואע״ג דשמואל מפרש עליות היינו מדקאמר אנשי חצר ואנשי מרפסת ולא קאמר סתם חצר ומרפסת כדקאמר כמה פעמים שתי חצרות שלא עירבו משמע דהא דקאמר למרפסת אאנשי מרפסת קאמר שהם דרין בעליות וקאמר בד״א שעירבו אבל לא עירבו הרי אנשי מרפסת גופי' אוסרים אהדדי וא״כ וודאי מן העליות בכל ענין אסורין אפילו כי דל חצר מהכא ורק מן המרפסת מותרין בין גובה עשרה בין אין גובה עשרה ועוד י״ל דשמואל לשיטתיה דפסק כר״ש בין עירבו ובין לא עירבו ובוודאי מוקי לסתם מתניתן דלעיל אליבא דהלכתא כר״ש וא״כ בין עירבו ובין לא עירבו כלים ששכח במרפסת ובחצר מותרים בכל ענין ולהכי מוקי מתניתין בע״כ מרפסת בני עלי׳ ומיירי לענין כלים ששבתו בבית ובעירבו אבל הכא ברייתא לרבנן דבעירבו נמי יש חילוק בין מרפסת לחצר וודאי מוקיה הך ברייתא כפשטיה דאמרפסת קאי ולא אבני עליות ועיין בבעל המאור ובריטב״א לעיל. וראיתי בחדושי אבן עוזר כי התו' כאן נחלקו אדלעיל במה שפירשו בשם ר״י ד״ה קס״ד ולא מצאתי הכרח לזה גם לא מצאתי הכרח כי הטור חולק על התוס׳ דלעיל וגם במהרש״א נראה דלא סבר כי התוס׳ חולקים מכאן אדלעיל:

*תו'* ד״ה מהו דתימא כו׳ ומיהו מחצר לחצר לא אסרי. עיין מהרש״א שכתב מהיכן למדו דמותר מחצר לחצר דכיון דאיירי השתא בעירבו א״כ ע״כ מחצר לחצר קאמר דאי לאותו חצר דוקא א״כ למה נקט בברייתא כלים ששבתו בחצר הא אפילו שבתו בבית מותרין לאותו חצר כיון דעירבו אלא וודאי לחצר אחרת קאמר ולהכי דוקא כלים ששבתו בחצר. ולע״ד מוכח כפשוטו דכיון דהשתא מגיה ולמבוי אסור משמע דוקא למבוי אסור אבל לחצר אחרת מותר. ומה שהקשה מהרש״א דלמה הוכיחו התוספות מהך ה״א לרב ולא הוכיחו כן לפי האמת לשמואל ורבי יוחנן דמוקי בעירבו ולפי פשוטו י״ל דלשמואל ור״י אין חידוש דפשיטא דסתרי אלא שכתבו דאפילו לרב לפי הך מהו דתימא נמי סתרי דברי רבנן אהדדי ועוד י"ל דניהי דמתרץ הגמרא לעיל לא עירבו החצרות בהדי אהדדי אבל חצר ובתים עירבו לאו דוקא הוא אלא אפילו חצרות בהדי אהדדי עירבו רק במבוי לא נשתתפו וסבר ת״ק כר״מ דאין עירוב במקום שיתוף והא דנקט כלים ששבתו בחצר {לוח הטעות: לרבותא דלא מיבעי' כלים ששבתו בבית דאסורי' אלא אפי' כלים ששבתו בחצר} אסורין במבוי אבל מחצר לחצר הכל מותר דהא עירבו החצרות ביחד וזה דוקא לשמואל ורבי יוחנן ~דאינו מגיהם~ {דאינם מגיהים} הברייתא וסוברי׳ במבוי אסור אבל לרב דמגיה ולמבוי אסור אין זה חידוש דאפילו כלים ששבתו בחצר אסור להוציא למבוי דזה כבר נשמע מרישא דהא סתמא קאמר אין מטלטלין מחצר למבוי משמע אפילו כלים ששבתו בחצר:

% קכא

%% א

בירך ברכת הפסח וכו׳ זריקה בכלל שפיכה עיין בארוכה זרע אמת בחדושים סימן ל״ב.

*זריקה* בכלל שפיכה. עיין מה שכתבתי לעיל ובמקראי קדש צ״ח וקרבן חגיגה י״א. מרכבת המשנה ח״ג פ״ה דמעשה קרבנות הי״ז. לחם שלמה י״ז ע"ג. ויש לדקדק במשנתינו דקאמר בירך ברכת הפסח פטר את של זבח איך אפשר לברך על של פסח תחלה הא פסח נאכל באחרונה כדי שיהא נאכל על השובע. וראיתי בציון לנפש חיה שהרגיש בזה וכתב דאין המצוה רק שיאכל כזית מן הפסח באחרונה אבל באמצע הסעודה יוכל לאכול כמו שירצה מן הפסח וא״כ יוכל באמצע הסעודה לאכול מן הפסח תחלה והביא ראי' מדברי הרמב״ם ויש להשיב דהרמב״ם לא ס״ל טעמא דפסח נאכל על השובע משום שבירת עצם אלא כדי שישאר טעם פסח בפיו ולכן אפילו אכל באמצע סעודה פסח ואוכל אח״כ דברים אחרים כל שלבסוף אכל כזית פסח נשאר טעם הפסח בפיו. וכבר כתבתי לעיל דאי אמרי׳ חגיגת י״ד דאורייתא א״צ לומר הטעם משום שבירת העצם. והרמב״ם בהלכות חגיגה פסק דחגיגה דאורייתא. אמנם להתוס׳ שנראה מדבריהם דאפילו חגיגה דאורייתא שייך טעמא דשבירת עצם שהרי הקשו לעיל בדף ק״כ ד״ה מפטירין מחגיגה אם יש בו משום שבירת עצם והא וודאי לא שייך אלא למ״ד חגיגה דאורייתא דאי דרבנן בוודאי לא שייך שבירת עצם. א״כ קשה איך יברך על של פסח תחלה מיהו אפשר לפרש טעמא שיהי׳ נאכל על השובע משום שבירת עצם היינו משום כשיש לו לאכול הרבה אינו להוט אחר האכילה לשבור עצמות לאכול מן המוח שבעצמות באשר שיש לו בשר די והותר והראי׳ שהרי אם בא במרובה אינו בא עמו חגיגה ולא חיישינן לשבירת עצם ואפשר שכן הי׳ מפרש הרמב״ם ואפי׳ אם נאמר דחגיגה דאורייתא שפיר פסק שיוכל לאכול באמצע מן הפסח כל מה שירצה ולא חיישינן לשבירת העצם כיון שיש לו בשר די אמנם התוס׳ וודאי דלא הוה מפרשי׳ כך אלא סברי דבעי על השובע ממש כדי שלא יבא לשבירת עצם דאל״כ מאי הקשו לעיל מחגיגה דהא כיון דעיקר החגיגה בא כדי שיהא הפסח נאכל על השובע אם כן בוודאי יש לו די מן החגיגה וא״כ למה נחוש לשבירת עצם אלא וודאי כמ״ש כל שאינו נאכל על השובע ממש חיישינן לשבירת עצם והא דאינו בא חגיגה עמו בזמן שהוא במרובה היינו טעמא דמפני הך חששא דשבירת עצם שהוא רק חששא בעלמא לא רצו להביא הפסח לידי נותר שהוא עובר בלא תותירו וודאי וא"כ קשה איך יאכל הפסח בתחלה לכך צ״ל לשיטת התוס׳ כמ״ש התו׳ לעיל בד״ה מפטירין דמאן דסבר דאין מפטירין אחר מצה ופסח לא ס״ל טעם הירושלמי אלא כדי שיהי׳ טעם הפסח בפיו. ולכאורה קשה הא טעם הירושלמי מוכרח לעיל מהגמרא דף ע׳ דקאמר ש״מ חגיגת י״ד לאו חובה אלא באה כדי שיהי׳ נאכל על השובע והיינו משום שבירת עצמות כמו שכתבו התוס׳ שם וצ״ל דהך משנה דהכי פליגי אמתני׳ דלעיל בדף ע׳ דמתני׳ דלעיל סברי כטעם הירושלמי ומתני׳ דהכי סברי משום שישאר טעם הפסח בפיו ולעיל בתרי לישנא הוה מצי לאתוי׳ ראי׳ ממתני׳ דלעיל ללישנא בתרא וממתניתין דהכא ללישנא קמא אלא כיון דאינו מוכרח כ״כ לא הביא סייעתא וקושיא רק מברייתא. אמנם לירושלמי גופיה קשיא מי דחקיה לכך לאוקמיה מתני׳ בפלוגתא. וראיתי בירושלמי שמפרש טעמא דמתני׳ דברכת הפסח פטר את של זבת. מפני שהפסח עיקר והחגיגה טפל כדין כל עיקר שיש עמו טפלה ונראה דלא רצה לפרש משנתינו מטעם המוזכר בגמרא דילן דזריקה בכלל שפיכה דבפרק תמיד נשחט הלכה ויו הביא פלוגתא דאמוראי בזה אי זריקה בכלל שפיכה ור׳ יוחנן הכריע מפסוק כי מי נדה לא זורק עליו וזריקה לאו בכלל שפיכה ומש״ה לא רצה לאוקמי׳ פלוגתא דתנאי בזה רק מוקי לה אי חגיגה טפלה או לאו וסבר ר׳ ישמעאל כי חגיגת י״ד דרבנן כדי שיהא נאכל על השובע ור״ע ס״ל דחגיגת י״ד דאורייתא וא״כ היא עיקר כמו הפסח ולהירושלמי צ״ל דמפורש הטעם משום שבירת העצם דוקא במועט אבל כל שיש לו חגיגה נאכל אפילו באמצע כמ״ש לדעת הרמב"ם. ואמנם הגמרא דילן לא ניחא לאוקמי׳ בהכי דלא תקשי למ״ד אין מפטירין אחר מצה אפיקומן דלא ס״ל הך טעמא דשבירת עצם כמ״ש התוס׳. ולהכי מוקי פלוגתייהו בשפיכה וזריקה:

%% ב

ר׳ שמלאי איקלע לפדיון הבן וכו׳ מקשים מאי צ״ל פשיטא אשר קדשנו כו' על פדיון הבן אבי הבן מברך דהא למה לי הוה ליה למבעי בקצרה שהחיינו מי מברך ואפשר לומר דבסוכה דף מ״ו כתב מהרש״ל דברכת שהחיינו אין שייך לומר לבד בלי ברכה אחרת. והקשה עליו דהא רצה לומר כאן דכהן מברך שהחיינו אע"ג דאינו אומר ברכה אחרת ובאמת לא קשיא דכוונת מהרש״ל דוקא על ברכת המצוה אבל על הנאה דמטו לי' מברך שהחיינו כמו בנה בית חדש וקנה כלים חדשים אומר שהחיינו וכאן הוה ברכת השמחה דקמטי לי׳ הנאה שמקבל חמשה סלעים לפיכך מברך רק זה אתי שפיר גבי הכהן אבל גבי אבי הבן דהוה שהחיינו רק משום המצוה אי אפשר לברך לבד וזה שאמר כיון דפשיטא דעל פדיון הבן אבי הבן מברך א״כ שפיר שייך למבעי אם יברך גם שהחיינו כיון דמברך גם ברכה אחרת או הכהן אע״ג דלא מברך ברכה אחרת כיון דברכת הנאה הוא אבל אי לא הוה פשיטא דאבי הבן מברך. לא הוה יכול למבעי אי מברך שהחיינו כיון דאין מברך ברכה אחרת. עוד מקשים כיון דשאיל ביה מדרשא ואמרו אבי הבן מברך שתים למה צריך תו לומר והלכת׳ אבי הבן מברך שתים דמי חולק אבי מדרשא ואפש' לומר לפי מ״ש התוס׳ בסוכה מ״ו בשם רב שרירא גאון דאחר דמסקינן בערובין דלא מברכין שהחיינו אלא על דבר הבא מזמן לזמן א״כ לית הלכתא כהא דאמרינן בברכות דעל ברכת השמחה מברך שהחיינו כיון דלא מזמן לזמן הוא לא מברכין שהחיינו והתוס׳ הקשו מפדיון הבן והר״י תירץ דפדיון הבן נמי כמזמן לזמן הוא דקודם ל׳ אינו יכול לברך נמצא לפ״ז יש לפרש הא דהשיבו לו בבי מדרשא אבי הבן מברך שתים לשיטתו השיבו וודאי לדידן דקימ״ל דצריך מזמן לזמן לא כהן ולא אבי הבן מברך. אבל לשיטתך דכהן מברך ש״מ דס״ל דלא בעי מזמן לזמן א״כ אבי הבן יברך וא״כ ה״א לדידן אף אבי הבן לא יברך לזה קאמר והלכתא אבי הבן מברך שתים אף לפי האמת דפדיון הבן כמזמן לזמן הוא ובזה אפשר לומר שיש שייכות להא דר׳ שמלאי עם הקודם דלפי מה שפירש רשי׳ במנחות ע"ה ובברכות ל״ז דעל מנחות מברך שהחיינו ה״ה בוודאי על אכילת הפסח מברך שהחיינו כיון דמזמן לזמן קאתי (ואע״ג דמברך על הרגל לא פטר לי׳ כמו לולב). אמנם חגיגה למ״ד דרבנן לאו מזמן לזמן קאתי כי הוה שלמים ולא מברך שהחיינו. אמנם למ״ד דאורייתא והוה מצוה בפני עצמו מברך שהחיינו על החגיגה נמי. וכבר כתבתי כי לשיטת הירושלמי תליא זה בפלוגתא דר״י ור״ע אמנם אי נאמר דלא בעי מזמן לזמן אפילו למ״ד דרבנן נמי מברכין ולזה אמר והלכתא אבי הבן כו' דתליא במזמן לזמן וא״כ פלוגתא דרבי ישמעאל ור"ע היא:

*השבח וההודאה ליוצר כל שזכני לגמור מסכת פסחים כן יזכני לגמור שאר המסכתות ולזכות לאכול פסחים במקדש*

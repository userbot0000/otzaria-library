% טז

%% א

וכן הי׳ ר״א אומר כדבריו. עיין בנדרים דף י״ט ששם הביא ספק משקין לטמא כמו כאן. והרשב״א בחדושיו מחקו דלא יצדק בסוגיא שם. ונראה מדברי הרשב״א שהעיקר כדברי רב דר״א לא קאי רק לטמא אחרים ומאי דמקשה והא וכן פירכא בעלמא היא אבל הר״ן כתב שם דאי לאו הך דספק נזירות להקל לא קשיא דר״א אדר״א די״ל אע״ג דטומאתן דרבנן אזלינן בספיקן להחמיר ואהא וודאי קשה א״כ מאי מקשה הכא לרב נתרץ נמי הכא אע״ג דטומאתן דרבנן אזיל בספקייהו להחמיר וצ״ע והרמב״ם נראה דלא סבר כהרשב"א וסבר דלא הוי פירכא כל דהוא ולכן פסק כשמואל ולא כרב. ועיין בקהלת יעקב אלגאזי דף קכ״ח ע״ב:

*והא* וכן קתני. עיין חקרי לב נ״ג:

*וכל* משקה אשר ישתה כו׳ מאי יטמא הכשר התוס׳ בב״ב דף צ"ז ד״ה לא צריכא הקשה לרשב״ם למאן דלא דריש וכל משקה לענין הכשר מנל״ן דשאר משקים לא בעי דניחא ליה ולפי מ״ש מהרש״א ברשי׳ דוודאי כל משקה מיירי בהכשר אליבא דכ״ע ורק ביטמא פליגי אי מיירי בהכשר או בטומאה ממש ל״ק מידי לרשב״ם. וכן נראה מדברי רשי׳ בחומש דהך וכל משקה אדלעיל קאי. ומיירי בהכשר ועיין מה שכתב הרא״ם על רש״י:

*הכשר* מרישא דקרא נפקא. שופרא דיעקב:

*ת״ש* אך מעיין ובור: עיין ספ״ק דחגיגה ד״ה במי מקוה ולקמן י״ז ע״ב ד״ה אלא פרי חדש במים חיים ב׳ ע״ג:

*תוס׳* ד״ה חד בתלושין. עיין בכורות ל"א ד״ה ופירות ועיין זרע יצחק:

%% ב

הנח לדם התמצית. עיין כריתות כ״ב ד״ה דם חללים:

*דם* שנטמא וזרקו בשוגג הורצה. עיין זבחים צ״ב ד״ה שלנה:

*על* מה הציץ מרצה. מרכבת המשנה ח״ג פ"א דפסולי המוקדשים ה״ו:

*וכי* איזה עון הוא נושא. עיין רמב״ן בתוספותיו ללאוין סימן ה׳:

*אם* עון פיגול. עיין שבת כ״ה ד״ה פגול:

*רש״י* ד"ה על הדם כו׳ והקשה בשער המלך ח"ג דף ל״ט ע"ג דהא בע״כ מה שכתב רש״י בין שנטמא הבשר בין שנטמא החלב היינו החלב ג״כ דאלו אם נטמא אחד מהם לבד הא סבר רבי יהושע לקמן דף ע״ט דזורק את הדם וא״כ ע״כ מה שכתב רש"י אבל אם נטמא הבשר הציץ מרצה דהיינו בנטמא שניהם אין כוונתו לזרוק לכתחלה דהא רבי יהושע לקמן דף ע״ז סבר דוקא אם זרק הורצה אבל לא לכתחילה וכיון שכן מה זה שכתב רש״י דאם אין בשר אין דם מיירי דוקא ביצא הא אפילו ביצא אם זרק הורצה. ואין חילוק בזה בין יצא לנטמא דשניהם לכתחילה לא ובדיעבד הורצה ואפשר לומר כיון דהגמרא לקמן דף ע״ט מחלק לרבי יהושע בין פסח לשאר זבחים. ובפסח אם נטמא הבשר לבד אינו זורק ואם זרק הורצה אפשר לומר דהך ברייתא דקתני אם נטמא הבשר או שנפסל או שיצא חוץ לקלעים אם זרק הורצה בפסח מיירי ובנטמאו שניהם אפילו הא בשאר זבחים בנטמא אחד מהם לא בעי ריצוי ציץ ובנטמא שניהם זורק לכתחלה בריצוי ציץ ועוד יש לתרץ בגווני אחרינא ואין מקום להאריך בזה כאן:

*תוס׳* ד״ה הוא אינו נושא. עיין משנה למלך פרק י״ח דפסולי המוקדשין ה״ז:

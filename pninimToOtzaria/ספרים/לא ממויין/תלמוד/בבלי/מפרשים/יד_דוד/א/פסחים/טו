% טו

%% א

חביות של תרומה שנולד לה ספק טומאה. דברי אמת קונטרסים פ"ו ע"ד. משנה למלך פי״ט דאבות הטומאה ה״א:

*אם* היתה מונחת במקום המוצנע עיין לקמן ל״ד ד״ה פסול הגוף:

*חביות* של תרומה שנשברה בגת העליונה. עיין זבחים ע״ג ד״ה רבי יהודה מנחות כ״ב ד״ה ורבי יהודה:

*אי* הכי האי מדבריהם מדבריו מיבעיא ליה. והקשה בשופרא דיעקב דלמה לא מקשה כן לעיל אי אמרינן בוולד הטומאה דרבנן ומדברי ר״ח סגן הכהנים א״כ נמי קשה מדבריו ה״ל לומר ול״ק מידי דהא להך מ״ד קשה קושיות הירושלמי דהא ר״ע פיחת וצ״ל בטבול יום דרבנן וא״כ שפיר נלמד מר״ע נמי ומאי שאמר הגמרא מאי מדבריהם מדברי ר״ח סגן הכהנים לאו לאפוקי מדר״ע אתא דלא נלמוד אלא כלומר דא״צ ללמוד מדברי ר״א ורבי יהושע:

*אבל* איך אנו נשרוף התלויה עם הטמאה. ועיין שער המלך ח״ג דף פ"ג שהקשה איך תרומה טמאה מטמא כיון דלשריפה קאי כתותי מכתת שיעוריה. ועיין מה שאכתוב בסוף פרקין:

*רש"י* יניחנה במקום המוצנע כו׳. משמרת תרומתי שתים במשמע כו׳ הכי הוה קס״ד שם בבכורות. אבל לפי האמת קאמר ר״א הטעם דתלויה בת שימור היא שמא יבא אליה ואפשר סבר רש״י דזה דוקא לרבי יוסי כדאמר להדיא אבל ר״מ אינו חושש להכי וצ״ל לדידיה הטעם משום משמרת תרומתי ועיין דברי אמת בקונטרסים פ״ז ע״א:

*תו׳* ד"ה וולד הטומאה. חק נתן רי"ב ע״ג:

*תו׳* ד״ה חביות כו׳. בספר בני יעקב דף קפ״ה הקשה מכאן לסברת הרמב״ם דספק תורה להחמיר הוא רק מדבריהם וא״כ כיון דהך תרומה מדאורייתא טהור מעליא הוה איך מותר לטמאותה לרבי יהושע. ולפי מה שפירשו התוספות ל״ק מידי דמיירי בשני חביות דהוי כמו איתחזק איסורא. ועיין בתשובה המיוחסת להרמב״ן סימן רכ״ט ובדברי אמת בקונטרסים דף פ״ו ע״ד דתלי זה בפלוגתא דרש״י ותוספות בריש נדה אי ספק טומאה ברה״י תולין או שורפין. ובבני יעקב תירץ דמדאמר רחמנא תרומתי משמע דמותר לכאורה קשה דהא זה לפי הקס"ד שבגמרא אבל לפי האמת מסיק הראוי לך שמור ושאינה ראוי לך לא תשמור ואפשר דזה נמי מתרומתי נפקא לן והגמרא לא נאיד אלא מטעם ר"א דאמר תרומתיי כתיב כיון דר״א לא סבר יש אם למקרא אבל מטעם רבי יהושע לא נייד:

ולפ״ז לשיטת התוס׳ דס״ל בלא״ה דאסור לטמאות התרומה מדרבנן הוא וקרא אסמכתא בעלמא הוא כמו שהאריך בדברי אמת בקונטרסים צ״ח ע״ב אי סברי כדעת הרמב״ם דספיקות מדרבנן אסירי בלא״ה אי אפשר לפרש כרשי׳ מכח קושיות הרב בני יעקב ותרוצם לא יעלה לפי סברתם דקרא אסמכתא בעלמא הוא. וראיתי בציון לנפש חיה שהקשה לר׳ יוסי איך אמר שמא יבא אלי׳ ויטהרנו למ״ד אין אוכל מטמא אוכל בתרומה א"כ בתלוי הוי רק ספיקא דרבנן ולמה לא נימא ספיקא לקולא ואולי מיירי שהתלויה היא משקה והוא ספק של תורה שפוסל מן התורה ע״כ הנה לא ניחא ליה דהטמאה היא משקה דהא לפמ״ש התוספ׳ לקמן רבי יוסי בעצמו סבר טומאת משקין לטמא אחרים דרבנן וא״כ הדרא קושי׳ לדוכתיה הוי ספיקא דרבנן איברא שדברי הרב וודאי תמוהים דהא ע״כ מיירי בחמץ. ואיך הוה שמן חמץ דאי לאו חמץ הוא פשיטא דאף לר״מ אסור לשרפו ואין לומר דנפל לתוך שמן תרומה חמץ וקיבל טעם באופן שאסור וצריך לשרפו כל כי האי הוה ליה לפרושי וגם פשטות המשנה ודברי ר׳ יוסי אין נראין כן אלא בחמץ מיירי ולעיקר קושייתו דהוה ספיקא דרבנן כבר כתב הש״ך בכללי ס״ס סעיף י״ט בשם ד״מ דכל שהאיסור מצד עצמו הוא ספק איסור דאורייתא אף שמצד אחר נתגלגל דהוה ספק דרבנן לא אמרינן ספק דרבנן לקולא אף הכי נאמר כיון דעיקר ספק אם טמאה אם טהורה דאורייתא היא א״כ הרי היא כוודאי טהורה שאסור לטמאותה מכח ספק דאורייתא לחומרא וא״כ לטמאותה בטומאה דרבנן לא אמרינן שוב ספיקא דרבנן להקל הא למה זה דומה לעירב בתרומה ספק טמאה ספק טהורה אע״ג דלענין העירוב הוה ספק דרבנן מ״מ כיון דלענין אכילה הוה ספק דאורייתא כוודאי חשבינן ליה ולא הוה סעודה הראוי כמו שכתב ה"ה בפ״ו מהלכות עירוב וכן נראה דעת רשי׳ אמנם לדעת התוספות והרשב״א דס״ל דהתם הטעם משום דליכא חזקה הנה לדעת התוספות בלא״ה ל"ק דכמו שקשה קושיות התוספות לעיל לר׳ יהושע ה״נ קשה לר׳ יוסי האי תלוי׳ במאי מיירי אי ברשות היחיד וודאי טמא אי ברשות הרבים וודאי טהור וצ״ל כפרושם דמיירי בשני חביות וסברי כיון דיש חזקת איסור לא אמרינן ספק דרבנן לקולא כיון דאחת וודאי טהורה היא ולפמ״ש הרא״ם בביאורו על הסמג להלכות מגילה דספק דרבנן לכתחילה לא עבדינן ג״כ לא קשה ואף להחולקים על הרא״ם שאני הכי וודאי ואפשר דכולהי מודי ועיין בשער המלך ח״ג דף ע״ט שכתב דאף התוספות והרשב״א דחולקים גבי עירוב על הרב המגיד היינו דוקא היכא דהיה ב׳ גופים אבל בחד גופא מודו יע״ש והרי הכא חד גופא הוא דהרי מתחלה אנו דנין על התלוי׳ אם טמאה אם טהורה וצ"ל טהורה לענין שלא לטמאותה מטעם ספיקא דאורייתא ואח״כ כשאנו באין לדין אם מותר לשרפו עם הטמאה אי אפשר להתיר מכח ספק שמא טמאה היא. ועיין מרכבת המשנה ח״ג פ״ח דפסולי המוקדשין ה״ג:

%% ב

בשבע ד״ה שורפין. מרכבת המשנה פ״ג דחמץ ה״ד:

*רש״י* ד״ה ר״י לטעמיה. חק נתן רי״ב ע״ג:

*תוס׳* ד״ה ורבי יוסי לטעמיה קשה כו׳ דס״ל לר״מ הקשה בשופרא דיעקב איך אפשר לומר לר״מ אליבא דר״ע טומאת משקין לטמא אחרים דרבנן. הא רבא הוכיח לעיל דלטמא אחרים דאורייתא דאל״כ האי נר מאי קמהני לשמן לאיפסולי היא גופא הא פסול וקאי. ונראה דלפי מה דסבר השתא ר"מ דהוי וולד הטומאה דרבנן כמ״ש התוספות לעיל וסבר רבי חנינא דולד הטומאה דרבנן מותר לעשות מותר לטמאותו בטומאה דאורייתא א״כ בע״כ צ"ל כמו שתירץ הירושלמי דבט״י דרבנן מיירי ושפיר אשמועינן אפי׳ בט"י דרבנן מותר לטמאותו בטומאה דאורייתא ורבא לא קאמר הכי לעיל אלא למאן דסבר וולד הטומאה דאורייתא דהשתא אין חידוש לפסול גופו אבל למ״ד וולד הטומאה דרבנן שפיר הוה חידושיה בדר״ע לפסול גופו כיון דלא הוי רק ט״י דרבנן אלא שלפ״ז צ"ל דרבא לעיל דדייק הכי ס״ל דוולד הטומאה דאורייתא וט"י דר״ע נמי מדאורייתא ומאי מדבריהם מדברי ר״א ור״י. ולכאורה קשה דבשלמא רבינא דס״ל אין אוכל מטמא אוכל כלל בע"כ צריך לאוקמיה הכי אבל רבא דרב אדא אמר משמו דאמר קדשים עושה כיוצא בו מאי דוחקיה בהכי הא איהו שפיר מצי סבר בולד הטומאה דרבנן כמו שכתב רש״י ואפשר דרבא בלא״ה קשה ליה למה תני שנטמא בטמא מת ובע״כ צריך לאוקמיה בשל מתכות וקמ"ל דאפילו לעשותו ראשון. ובוודאי דאין זו חידוש אי בטומאה דרבנן מותר לעשותו שני ה״ה ראשון ולא הוי צריך למיתני טמא מת ולהך מ"ד דסבר וולד הטומאה דרבנן י״ל כדאמר בירושלמי דלא תני בטמא מת אלא במת ומוקי באמת בכלי חרס ועל זה וודאי לא קשיא למה נקט מת ולא נקט שרץ דזה הוה וודאי רבותא טפי בין מת לשרץ שמת הוא אבי אבות הטומאה אבל טמא מת שפיר קשיא ליה מ״ש טמא מת משרץ אם לא דמיירי בכלי מתכות ואהא גופיה קשיא ליה למה נקט כה"ג אי הוה טומאה דרבנן אבל אי תני מת ל״ק כלל:

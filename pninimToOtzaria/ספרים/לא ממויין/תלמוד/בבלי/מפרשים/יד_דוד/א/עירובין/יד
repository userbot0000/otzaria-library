% יד

%% א

*אתניה* רחבה ובריאה. רבינו יונתן פירש במשנה טעמא דרבי יהודה דאמר רחבה אע״פ שאינו בריאה משום דסבר קורה משום מחיצה. ולפי זה אפשר לומר דזה הוא טעמא דרב דאמר אתניה רחבה ובריאה (לפירש רשב"ם דאין כאן מחלוקת) משום דרב לשיטתו דלעיל דרבי יהודה מפתח אולם גמר מעתה אין לנו טעם לומר שרבי יהודה לא מצריך בריאה. אמנם לדידן דטעמא דרבי יהודה קורה משום מחיצה כמו שכתב רבינו יונתן לעיל אם כן שפיר קאמר רבי יהודה לטעמיה דידיה רחבה אף על פי שאינה בריאה: 

*עקומה* רואין אותה כאלו היא פשוטה. הרא״ש כתב דהך דינא דעקומה ועגולה אליבא דכולי עלמא היא ולא אליבא דרבי יהודה לבד. והביא ראיה מדקאמר פשיטא ובספר אבן העוזר הרבה להשיב על זה וכתב וקשה לי דאם כן למה בעגולה פריך הא תו למה לי ולא פריך נמי פשיטא ואני תמה עליו איך לא ראה סוף דברי הרא״ש שביאר זה בעצמו וזה לשונו ואעגולה פריך הא תו למה לי דפשיטא הוה כמו עקומה עד כאן וכוונתו דהך הא תו למה לי הוה כמו פשיטא דכיון דאמר על עקומה פשיטא אמר על עגולה הא תו למה לי דהוה נמי כמו פשיטא:

*עוד* הביא ראיה מירושלמי דמביא פלוגתא על עקומה אם הוא כר״י או כרבנן ועל עגולה קאמר סתם דרבי יהודה היא שמע מיניה דבזה אין חולק. ונראה לי דבוודאי הא דאמר בירושלמי דעגולה כרבי יהודה היינו להך מאן דאמר דעקומה נמי כר׳ יהודה אבל למאן דאמר עקומה אפילו כרבנן פשיטא דעגולה נמי כרבנן דאם לא כן אין סדר למשנתינו כלל דתחלה תני היתה של קש דהוה כרבי יהודה והדר תני היתה עקומה דהוה ככולי עלמא ותו תני עגולה דהוה כרבי יהודה בוודאי אין זו דרך המשנה והוה ליה למיתני עגולה קודם עקומה ושפיר הוה מצינו למימר דכרבי יהודה אתיא אבל מדתני בתר עקומה דהוה ככולי עלמא להך מאן דאמר בוודאי דעגולה נמי ככולי עלמא. וגם שאר דבריו של בעל האבן העוזר מגומגמין ולא ירדתי לסוף דעתו:

*כל* שיש בהקיפו ג' טפחים. מקום שמואל שער התירוצים:

*מה״מ* אמר רבי יוחנן אמר קרא. הרא״ש בתשובה כלל ב׳ סוף סימן י״ט. מהר״ם איסרלש בתשובה סימן ק״ז:

%% ב

*עשה* לחי לחצר מבוי אין לו כו' אלא אימא יש לו. כתב בחסדי דוד דאין מגיה הברייתא אלא כוונתו במה דתני אין לו בלשון שלילה לאשמעינן דעל כל פנים אין לו יותר מחצי מבוי אבל לפעמים אף החצי אין לו וכגון שאין בתים וחצרות פתוחין לאותו חצי כמו שכתב הרשב״א יע״ש ואין נראה דזה לא איצטרך לאשמעינן כלל דאם אין בתים וחצרות פתוחין לחצי מבוי דאסור דמהיכי תיתי יהי׳ עדיף חצי מבוי ממבוי שלם דניהי דרשב״א כתב כן משום דדרך הפוסקים לכתוב אף דבר פשוט אבל בברייתא וודאי לא צריך ולפי דרכו עדיפא מיניה הוה ליה לומר לפי מה שכתב התו׳ לקמן דף נ״ט ד״ה חצי מבוי דאם יש חצירות בחצי מבוי החיצונה נמי אסור החצי הפנימית וזה וודאי צריך להשמיע לן או לפי מה שכתבו הפוסקים בשם הרמב׳׳ן ופסקו בש״ע דלא כתוספות דחצרות בחצונה אין אוסרים רק אם עשה גם כן לחי לראש החיצון של מבוי אוסר חידוש זה בוודאי צריך להשמיע לן. אלא שיש להקשות לפי סברת הרמב״ן דמאי מקשה יש לו חצי מבוי הא נמי פשיטא דמאי פשיטותא כל כך כיון דמיירי דוקא באין לחי לחצי מבוי החיצונה דאלו יש לחי אוסר הא גופה קמ״ל דבאין לחי אין אוסר חצי החיצונה על חצי הפנימית. דלכאורה התוס' הכי סבירא להו דבכל ענין אוסרין מדמוקמיה באין בתים וחצירות בחצונה דהוא דוחק כמו שכתב הרא״ש והרמב״ן בליקוטים ש״מ דסבירא להו דאם יש בתים בחצי החיצונה בכל ענין אוסר אע״פי שאין בראשו לחי או קורה וא"כ צריך להשמיע לן כסברת הרמב״ן ולא כתוספות וצ״ע. ועיין בהגהות סמ״ק דף קמ״ט שכת' דתירץ התוס׳ דחוק דמדקאמר דילמא אתי לאשתמושי בכולה ש״מ דאיכא דיורין בחצי החיצונה ועליהם יש לגזור דלמא אתי לאשתמושי וא״כ קשה מאי הקשה המקשן וצריך לומר דהוה סבר דאין דיורין בחיצונה וזה חידש לו התרצן דיש דיוריך וכיון דהמקשן הוה סבר דלא יש דיורין. ושפיר מקשה פשיטא והתרצן באמת הי' יוכל לתרץ דאשמעינן כסברת הרמב״ן ולא כתוספות אלא דבלאו הכי משני שפיר.

*רש״י* יש לו דאין לו לא איצטריך לאשמעינן. לכאורה שפת יתר הוא וכתב בחסדי דוד דכוונת רש״י לדיוקא דמדלא אמר תני אלא אימא שמע מינה דלאו להגיה בא אלא לפרש דלהא לא איצטריך אלא כי איצטריך לדיוקא דבחציו מיהו שרי דלא גזרו ופשוט הוא:


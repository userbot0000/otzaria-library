
% פז

%% א	

*אמת* המים שהיא עוברת בחצר. עיין מרכבת המשנה ח״א פט"ו דשבת הי״א הי״ב:

*אלא* א״כ עשו לה מחיצה גבוה עשרה טפחים. רשי' והרע״ב ורבינו יונתן פירשו בתוך אוגנה. ונראה דרשי׳ לשיטתו אזיל דנראה לעיל דפסק כרב הונא כמ״ש לעיל אבל הרי״ף והרמב"ם והרא״ש פסקו דצריך שיהי' משוקע טפח בתוך המים כדלעיל משום דפסקו כרב יהודה וכתב התי״ט שהם פסקו כרשב״ג. והביא ראיות דכל מקום ששנה רשב״ג במשבתינו הלכה כמותו. באמת אינו מוכרח די״ל דהם מפרשים כהתוספו' ומתוך אוגנו דת״ק היינו למעלה דרשב״ג ושפיר פסקו כת״ק כי מחלוקת בדבר רק רשב"ג מפרש דברי ת"ק כמ״ש לעיל:

*ר׳ יהודה* אמר כותל שעל גבה. מדברי רשי׳ נראה דלא גרסינן ליה שהרי כתב דר״י לטעמיה דמתני׳ דבור וכן התו׳ לא גרסי ליה שהרי כתבו דאין זה מעשה לסתור דאמילתא דלעיל קאי דלא בעי מחיצה לשם מים והיינו מילתא דלעיל דבור.ועיין בתי״ט ובקול הרמ״ז:

*מפני* שלא הי׳ בה כשיעור. והקשה בתי״ט דכי לא היה בה כשיעור מאי הוה אטו מי גרע מבור שבין שתי חצרות והרי המים שמחוץ לחצר רשות אחרת היא ולא ידעתי למה לא גרע בוודאי מגרע גרע והרי כותל שבין שתי חצרות גבוה עשרה ורחב ארבע רשות שניהם שולטת ואסור להוריד למטה ואלו בכותל שבין חצר לרה״ר לא מצינו איסור ומותר בוודאי להוריד למטה דאין רשות אחרת שולטת והתם בבאר היינו טעמא אי לרב יהודה כדכתבו התו׳ שלא ימלא מחלק חברו ואי לרב הונא היכר מיהו בעי אבל באמת המים אין החשש מאותן הדרים חוץ לחצר רק היא עצמה בעשית כרמלית ע״י התחברות המים שמחוץ לחצר ולפיכך כל שאין בה כשיעור שאינה כרמלית שפיר דמי:

*רשי׳* ד״ה היתה סמוכה כו׳ אעפ״י שהנסר רחב י״א ומשהו אין מועיל למחיצת הנקב. לשון רשי׳ מגומגה קצת אמנם כוונתו מבוארת דהא דלצד הראשון בעי נמי רחב י״א ומשהו ולא סגי בפחות משום דאע״פ שהוא רחב יוד ומשהו לא נשאר מחיצה כנגד הנקב אלא טפח ומשהו ונמצא כשהוא רחב בפחות לא מגיע כנגד הנקב טפח ומשהו:

*רשי׳* ד״ה היתה זקופה כו׳ מופלג ד׳ אמות מן הכותל ~וסוף~ {לוח הטעות: לכוף} שפת רחב טפח ומשהו כצ"ל:

%% ב

*וכן* שני גזוטראות. עיין בשו״ת הרמ״ע סי׳ ט׳ מביא בשם הרמב"ם גירסא אחרת ונראה ממנו כי שני הבבות מיירי בעשו לעליונה ולא לתחתונה. ובבא דרישא גרסינן מותר גבי העליונה כשלא עשו שותפות. ובבא דסיפא גרסינן שניהם אסורות ומיירי בשעשו שותפות ואינו יודע לכוון גירסא זו עם הסוגיא דלקמן. ומדברי הרע״ב כפי מה שכתב התי״ט נראה דגרים בבא עשו לתחתונה ולא לעליונה ובוודאי מן הסוגיא דלעיל נראה דלא גרסינן דהרי הגמרא אמר ולא מיבעי׳ קאמר לא מיבעי׳ עשו לתחתונה משמע שאינה במשנה:

*השכים* להביא פסולת. הוא תוספתא במסכת מכשירין:

*תוס׳* ד״ה הכא ברשויות דרבנן. ועיין מהרש״א שהקשה למה הוצרך לומר הך זעירא אמרה לימא רב דימי אמרה אליבא דהך ברייתא דלקמן ותירץ דא״כ רב דימי דלעיל דאמר לא מורידין תנאי היא דברייתא דהכי פליגי ובאמת לא ידעתי החילוק אם ברייתא דהכי פליג על רב דימי דלעיל או ברייתא דלקמן פליגי על רב דימי דהכי דוודאי כשם דחזינן הכי אע״ג דברייתא דלקמן פליג סמוך על ברייתא דהכי ה״נ נימא לעיל וקושיות הגמרא כאן לא הי׳ אלא דליכא מאן דסבר כרב דימי ולקושיות מהרש״א י״ל וודאי לא ניחא להגמרא לומר דרב דימי יאמר שני מימרות סתרי אהדדי חד כהך ברייתא וחד כהך ברייתא וניחא ליה למימר דזעירא אמרה:

*תוס׳* ד״ה אלא א״כ עשה וכו׳ אי נמי אמר ר"י וכו׳ איכא למיחש שמא יעלה הים ~שרטן~ {שרטון}. לפי מה שנראה קצת לעיל בדברי התוספות דף כ״ד ד״ה אין עושין דבנהרות לא חיישינן לשרטון צ״ל ~דהכי~ {נדצ"ל דהכא} בים מיירי והוא דוחק אם לא שהי׳ בגירסתם למעלה מן הים ואפשר דבזה לא פלוג רבנן:


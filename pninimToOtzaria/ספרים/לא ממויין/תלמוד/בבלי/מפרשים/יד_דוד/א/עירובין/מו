% מו

%% א	

*הלכה* כדברי המיקל בעירוב. עיין רש״י ותוספות שכתבו הטעם באדם דהלכה כר׳ יוחנן בן נורי משום דניעור קני ולכאורה קשה כיון דמסקינן דר' יוחנן בן נורי אית לי׳ חפצי הפקר קונין שביתה אם כן טעמא דאדם נמי משום חפצי הפקר הוא ולא משום דניעור קנה וכ״כ הריטב״א דהלכה כרבי יוחנן ולא מטעמיה וא״כ כיון דשניהם ר״י ורבנן לא ס״ל טעמא הואיל וניעור קנה מנליה לר״י בן לוי דס״ל סברא זו מעצמו ואע״ג דתנא הוא קשה לומר דמעצמו אמרה וכבר נתקשה בזה הרמב״ן בליקוטיו ובירושלמי משמע דטעמא דר״י הואיל וניעור קנה ואפשר לומר דאף על גב דלעיל רצה לומר אי חפצי הפקר קונים שביתה טעמא דריב״נ הוא משום חפצי הפקר היינו קודם שידע מהך דריב״ל דבע״כ לא הוה ידע דאי הוה ידע הרי מוכח מדבריו דחפצי הפקר קונים שביתה דאל״כ הלכה ~כרבי״נ~ {כריב"נ} למה לי אבל לפי סברת ריב"ל יש לומר דאע״ג דחפצי הפקר קונים שביתה היינו מפני שאין בו דעת לעולם לקנות שביתה ולפיכך כל פעם ממילא קונים שביתה (עיין מהרש״א לעיל) אבל אדם שיש בו דעת לא קנה שביתה ממילא בלי דעת רק בער מסתמא מתכוון לכך אבל בישן לא קנה שביתה כלל רק כשניעור אח״כ קנה שביתתו ומ״ש הואיל וניעור קנה ישן נמי קנה אין הפירש של ישן שקנה בניעורו ורבנן סברי דישן קנה ארבע אמות ולפיכך אין לו שביתה אח״כ ולפ"ז מיושב ג״כ מה דאמר הגמרא ולימא הלכה כדברי המיקל בעירוב דמשמע לכאורה דלאו ר׳ זירא אמרה אלא סתם הגמרא ובהרא״ש גריס אמר אביי וא״כ קשה למה ר׳ זירא עביד פלגא דצריכותא ובת"ח נדחק בזה ולפמ״ש אתי שפיר דבדברי ר׳ זירא ממילא מתורץ קושיא שניה דאי הוה אמר הלכה כדברי המיקל בעירוב לבד הוה סברין דכאן טעמא דאדם נמי משום חפצי הפקר כיון דבלאו הכי מצינו כן דסבר ריב״ל וא״כ כיון דהוה קולא וחומרא לא אפשר למפסק תרתי דסתרי וא״כ ממילא הדרינן לכללין דהלכה כרבנן לכן אשמועינן דהלכה כריב״נ דטעמי׳ משום דנעור קונה ישן נמי קונה. ובזה מתורץ מה שהקשו התו׳ למה לא אמר טעמא דאיצטרך דברי המיקל כדי לפסוק כן בכל המקומות ולפמ״ש לא קשה דהוצרך לומר בין לקולא בין לחומרא לתרץ קושיא השניה ולימא הלכה כדברי המיקל כמ״ש והגמרא דמקשה ולימא הלכה כדברי המיקל אפשר דסבר על קושיא הראשונה כתירץ התוספות דאמר הלכה כדברי המיקל כדי לפסוק בכל מקום ומעתה שפיר קשה קושיא השניה ולימא הלכה כדברי המיקל ואף על פי שמדברי הרמב״ן והריטב״א לא נראה כן ואין אני כדאי נגדם ח״ו מכל מקום סמוכות שלי מן הירושלמי וקרוב הדבר שהירושלמי לא יחלוק על ריב״ל וגם רשי׳ אפשר ס״ל הכי.

*תוס׳* ד״ה דאמר שמואל. לשון ערומים דף ע״ג. לשון לימודים דף ל״ו ע״ג וע״ד.

%% ב

*הני* מילי ערובי חצירות. עיין שבת ל״ד ד״ה לא קשיא.

*הלכה* כר״ע מחבירו. עיין על כל הסוגיא דפסקי הלכות שער יוסף דף א׳ ב׳ ג׳ קי״ד.

*רב* אסי אומר הלכה. יבין שמועה פ"ו ע״א.

*רבי* מאיר ור׳ יהודה הלכה כר׳ יהודה. עיין ע״ז ז׳ ד״ה פשיטא. זבחים וי"ו ד״ה אחד מימר.

*רבי* מאיר ור׳ יוסי הלכה כר' יוסי. עיין פנים מאירות חלק שני סימן נ"א.

*ליתנינהו* להני כללי וכו׳ הלכה כר״ש והקשה מהרש"א דלמא משום הכי פסק רב כהני תלת דיני כר״ש משום דלקולא והלכה כדברי המיקל בעירוב וע״ש הרמב״ן בליקוטיו כתב דרב נמי לית ליה הך כללא דהלכה כדברי המיקל בעירוב דאי ס״ל דהלכה כדברי המיקל למה הוצרך לומר הלכה כר״ש פשיטא דהלכה כמותו כיון דמיקל יע״ש וא״כ שפיר הוכיח הגמרא דליתנינהו לכללין וא״ל על הרמב״ן דילמא מש״ה הוצרך לומר הלכה כר"ש כדי שלא נסמוך על הכלל דר״י ור״ש הלכה כר״י הא ליתא כיון דכלל הלכה כדברי המיקל הוא אפילו יחיד כנגד רבים פשיטא דהכלל קיים יחיד כנגד יחיד המוזכרים בסוגיין. ועיין זרע יצחק.

*תוס׳* ד״ה שלא לשכח תורת עירוב. עיין מהרש״א שהקשה לפירשי׳ ור״י וישכחו ומה בכך ובודאי אין נראה דמשום ערובי תחומין הוה כי מה שייכת להדדי ואף על גב שרשי׳ כתב ועיקר עירוב בתחומין הוא אין כוונתו שמשום תחומין התקינו ערובי חצרות אלא כוונת רשי' על מילת עירוב דפירושו עירובא רשותא והוה משמע לכאורא דגם בעירובא חצרות צריך ערובא רשותא לזה בא רשי׳ לבאר דעיקר המילה הונח על תחומין דשם שייך עירובא רשותא ורק הושאל לערובי חצרות ואפשר לומר דמשום שלום התקינו כדאמר בירושלמי.

*תוס׳* ד״ה כר׳ יוסי מחביריו. לימודי ה׳ לימוד ס״א.


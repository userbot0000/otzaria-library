% קיד

%% א

רשב״ם ד״ה הביאו כו׳ והאי טיבול לאו בחרוסת. תולדת יצחק:

*רשב״ם* ושני תבשילין. תולדות יצחק:

*תוס׳* ד"ה הביאו לפניו. עיין מלכי בקודש י״ט ע״ב:

*תוס׳* ד"ה מטבל בחזרת כו׳ ואין זו ראיה דהא קתני הכי מטבל בחזרת. עיקר קושיתם על דיוקא של רשב״ם דהכריח דבע"כ אינו מטביל בחרוסת דהא עדיין לא הביאו החרוסת מדקתני בסיפא הביאו לפניו מצה וחזרת וחרוסת מכלל דעד הנה לא הביאו כי זו אין ראיה דלעולם י"ל דברישא הביא גם חרוסת ואעפ״כ תני בסיפא הביאו דהא גם חזרת כבר הביאו כמו דתני ברישא ואעפ״כ תני בסיפא ~קתני~ הביאו על חזרת ועל זה השיב התי״ט דבשלמא בחזרת שייך שפיר למימר בסיפא הביאו אע"ג דתני ברישא כיון דאי אית ליה שאר ירקות אין מביאין חזרת לכן תני בסיפא חזרת דלא סגי בלא״ה להביא אבל חרוסת דלא סגי דלא מביא תיכף לטיבול ראשון בין לחזרת בין לשאר ירקות א״כ למה תני בסיפא ועיין במנחת בכורים:

*תוס'* ד"ה הביאו לפניו מצה. עיין יקרא דשכבי דף קפ"ח ע״ד. מלכי בקדש דף י״ט ע״ב

*תוס׳* ד״ה אע״פ שאין חרוסת מצוה. והקשה מהרשא דלר״א ב״צ דאמר מצוה נמי קשה דהא עכ״פ אינו אלא מדרבנן א"כ מבטל מרור דאורייתא בזמן המקדש דר״א ב״צ בזמן הבית הי׳ ע״ש ויותר יש לתמוה על הר״ן שכתב והרי חרוסת לתנא דמתניתין דלא הוה אלא רשות משמע להדיא דלר״א ב״צ לא קשיא ולמה לא קשיא נמי מראב״צ ואפשר דהר״ן כתב כן לאלומי לקושיא להלל אמורא דאמר לקמן דמרור דרבנן מבטל מצה והרי חזינן לת״ק דאפילו רשות אינו מבטל מצוה. ועוד י״ל דמראב״צ אפשר דסבר דלא הוה מדרבנן מצוה בפני עצמה רק בכלל מצות מרור כי דרך לאכול חרוסת עם מרור ואע״ג שהוא ג״כ משום זכר אבל למ״ד רשות גמור קשיא שפיר. ועיין בארוכה ברדב״ז דפוס פיורדא סימן תקמ״ד:

%% ב

מצות צריכות כוונה. חיי עולם דף כ"ה. פרי עץ חיים י״ב ע״א:

*תו׳* ד"ה זאת אומרת בספר חיי עולם כתב בדף כ״ה דהתוס׳ ס״ל כדעת הרא״ה שהביא הב״י א״ח בסי׳ תקפ״ט דאפילו במתכוון שלא לצאת יצא ודייק כן מדכתבו התוספות ודלמא לא אכוון לאו דוקא אלא כלומר וודאי לא אכוון ולר״ל דהוצרך לומר זאת אומרת ש"מ דלמ״ד מצות אין צריכות כוונה אפי׳ בכה״ג יצא ואף שהתוס' בסוכה דף ל״ט כתבו במתכוון שלא לצאת לא יצא כאן אין דעתם כן ע״ש בארוכה אמנם לעיל דף ז׳ ע״ב ד"ה לצאת כתבו ג״כ כמו שכתבו בסוכה וא"כ איך יסתרו דבריהם מתחלת המסכת׳ לכאן ולכן נראה דוודאי אין כוונת התוספות כאן שמתכוון שלא לצאת דזה לא צריך להוכיח דבזה אין חולק דלא יצא רק באשר שר״ל אמר לשון דילמא הוה משמע דמספקא לן אם כיוון לכן כתבו דלאו ספק הוא אלא וודאי לא כיון כלומר שאכלו בסתמא לא לשם מצוה וגם שלא לצאת בפירוש ואפ״ה אמרינן דלא יצא ש״מ דמצות צריכות כוונה. ועיין מקראי קודש דף ע״ג.

*תוס׳* ד״ה שני מיני בשר כו׳ דקיימ״ל כבן תימא. דברי התוספות תמוהים דאיך כתבו דהלכה כבן תימא ובדבור שאחר זה כתבו דאינו דוחה שבת והרי לבן תימא דוחה שבת כמ״ש התוספות בדף ע׳ ד״ה לאו חובה דלבן תימא דחי שבת. אמנם י״ל דהתו' כתבו כן כאן לשיטת רשב״א שכתבו לעיל דף נ״ט ד״ה בי״ד דגם לבן תימא אינו דוחה שבת. ועוד קשה דמנלן דהלכה כבן תימא הא סתמא דלעיל דף ע׳ דלא כבן תימא כדאמר הגמרא לעיל מתניתין דלא כבן תימא. ואפשר לומר שכוונתם דלענין צלי וודאי הלכה כבן תימא שהרי אנו אומרים בסדר הגדה שלנו הלילה הזה כולו צלי. ועיין בלחם משנה פ״ו דחמץ שהקשה על הרמב״ם מעין קושי׳ זו דפסק דלא כבן תימא ואפ״ה כתב הלילה כולו צלי ונ״ל דהרמב״ם קשה לי׳ סתירת סתם משנה דאלו דברים למשנה דפרקין ובע״כ צ״ל דרבי סתם כבן תימא לענין צלי ולא לענין שאר דברים ואפשר שטעם הדבר כי גם שאר הקרבנות מצוה לאכול צלי לכתחילה כמ״ש התוספות בחולין פרק הזרוע רק אם אינו חביב לו צלי רשאי לאכול שלוק ובלילה הזה כדי שיהי׳ נאכל הפסח על השובע כדי שלא ישבר בו עצם אם כן עיקר האכילה היא מחגיגה ואם לא יהי׳ צלי לא יאכל כל צרכו מחגיגה כיון דצלי עדיף וא״כ לא יאכל הפסח על השובע ואפשר דעת התוספות נמי כהרמב״ם. ועיין על התוספות מלכי בקודש דף י״ט יקרא דשכבי דף קפ״ח ע״ד. מטה אשר סימן כ״ב. ועיין מה שכתב בשבות יעקב חלק ראשון י״ח וח"ש י״ט. בתי כהונה בית ועד. שער המלך ח״א דף פ״ה חקרי לב קפ״ה. ומה שכתבתי לעיל בדף ע׳.

*תוס׳* ד״ה אחד זכר לפסח. עיין מרכבת המשנה אלפאנדארי צ״ו ע״ג. חקרי לב קפ״ה ומה שציינתי בדיבור הקודם על התוספות והרא״ש.

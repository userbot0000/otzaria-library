% ה

%% א
   
*והכא* בהיכרא של מטה ובהיכרא של מעלה קמפלגי. הרא״ש השיג על הרי״ף שנראה מדבריו דס״ל דהמיעוט הוא שמניח קורה אחרת למטה מהקורה אשר הוא למעלה מכ׳ באופן שיהיה הקורה השני בתוך כ' ובגמרא לא משמע כן אלא דהמיעוט הוא למטה בקרקע כן נראה בעליל דברי הרא״ש וכן כתב ב״י בסימן שס״ג. ובספר קהלת יעקב השיג על הב"י בדף כ״ד דהרא״ש נמי היה מפרש בהרי״ף דהמיעוט למטה ורק דקשיא ליה על הרי״ף למה כתב שממעטו בקור׳. דפשוטו משמע דממעטו בעפר ואחר המחילה רבה דבריו תמוהים שהרי הרא״ש כתב ואין לשון הרי״ף מכוון דמשמע שממעט בקורה אחרת שנותן למטה מעשרים ואיך אפשר לפרש זה על הקורה שנותן בארץ סוף דבר כל לשון הרא״ש מורה דהוי מפרש דברי הרי״ף כדברי הרשב"א ובעל המאור איברא דנראה מדברי הרא"ש שלא השיג על הרי״ף רק במה שאמר דהיכר של מטה כהיכר של מעלה וזה דוקא שייך במגביה העפר למטה אבל במניח קורה לא צריך להך טעמא ואף אביי דלא סבר הכי מודה בקורה. ונראה מדעת הרא״ש שאפשר לומר דהרי״ף באמת הלכה פסוקה נקט לכל הדיעות כדי לצאת אף לסברת אביי (וכמו שנראה דעת רבינו יונתן שלכן כתב הרי״ף שמניח הקורה כדי לצאת מחשש שמא יפחת)ובעיקר פלוגתא דרב יוסף ואביי לא גילה הרי״ף דעתו הלכה כדברי מי לכן הוצרך הרא״ש אחר כך להוכיח מדברי הרי״ף דסבר דהלכה כרב יוסף:

*עוד* ראיתי בספר קהלת יעקב שהקשה לסברת הרשב"א בדעת הרי״ף דנותן קורה של תיקון למעלה דאם כן מאי פריך הגמרא לעיל דף ג׳ מניח הקורה משפת עשרים אמה ולמטה נימא דההיא בקורה של מיעוט איירי אבל הקורה של היכר יכול להיות על גבי חלל עשרים וכדעת רבא ותירץ דקים ליה לתלמודא דהך ברייתא לא איירי במיעוט אלא בקורה של הכשר מבוי יע״ש. וכבר כתבתי לעיל כי הנוסח של הברייתא בתוספתא הוא כיצד ממעטו ומוכח דעל קורה של המיעוט קאי וכן העתיק הרי״ף בעצמו כיצד ממעטו נותן עליו קורה מעשרים אמה ולמטה. איברא שבאמת הנוסח שלפנינו ברי״ף הוא כמ״ש וכן היתה גירסת הרא״ש ברי״ף אמנם רבינו יונתן העתיק נותן הקורה מעשרים אמה ולמטה ולפי זה משמע דעל הקורה הראשון קאי שמשפילו תוך עשרים ולפי זה צריך לומר דמה שכתב הרי״ף אחר כך היה גבוה מעשרים אמה ובא למעט מיירי באופן דאין יוכל להשפיל הקורה הראשון וצריך לעשות תיקון אחר אזי מניח קורה אחרת וגירסא זו יותר נראית ועיין יצחק ירנן נ״ט. ובספר חסדי דוד על התוספתא ויש להשיב על כל דבריו. ועיין מה שכתבתי לעיל והחולקים על הרי״ף הביאו ראיה מהירושלמי ואני ראיתי בירושלמי ר״ח בשם ר״י מבוי שקורתו למעלה מעשרים נותן קורה בתוך עשרים. וממעט וזה כדברי הרי״ף:

*מבוי* שנפרץ מצדו כלפי ראשו. חדושי ר״י אלמידה כ״ג ע״א. קהלת יעקב כ"ד:

*אמר* אביי מנא אמינא כו' והאמר רב נחמן. ויש לדקדק למה הביא מתחילה מברייתא וקשה דילמא פתח לה בדופן האמצעי. והוצרך להביא מרב נחמן הוי ליה להביא תיכף מרב נחמן ולפי מה שכתבתי לעיל אפשר לומר דרב נחמן הוה אפשר לומר דשני הדינים הא בהא תלי' כיון דארכו יתר על רחבו צריך בתים וחצירות דר״נ סבר כר׳ אהלאי דפחות מרוחב ד׳ אין ניתר בלחי וקורה וא״כ האורך צריך להיות יותר מד׳ טפחים וכיון דאפקינהו מד׳ טפחים אוקמינהו אד׳ אמות ושפיר יכולין להיות בתים וחצירות פתוחין לתוכה אבל למאן דלא סבר כרבי אהלאי ואין צריך רוחב ד׳ א״כ משך המבוי די בד' טפחים ואין צריך בתים וחצרות. לכן הביא הברייתא דאמר סתמא בתים וחצירות פתוחין לתוכה משמע דאין חולק וא״כ גם ברב נחמן לאו הא בהא תליא ואע״ג דרבי אהלאי פלוגתא דתנאי היא ויש לאוקמא ברייתא כתנא דס"ל דר' אהלאי מ״מ דוחק לומר כן. שוב בא לידי נחלה ליהושע וראיתי שגם הוא הקשה כן ותירוצו דחוק:

*רשי׳* בד"ה לא דכ״ע כו׳ למשרי ר״ה והרי יש כאן היכר. נראה כוונתו בזה כיון דעיקר הטעם משום דלא ליתי למישרי ר"ה וא״כ הרי יש היכר בכניסת המבוי תחת הקורה ובא רשי׳ לשלול בזה מה דאמר לקמן בחד תירוצא דנחלקו בזה אי היכרא מלגאו או היכרא מלבר לכן כתב אפילו נימא דהיכרא לבני מבוי בענין שלא יתירו רשות הרבים הרי יש להן היכר בכניסתן תחת הקורה ולא בעינן דוקא ההיכר בצד הפנימי כשעומדים מפנים לקורה כמו שכתב רשי׳ לקמן דף ח׳ אלא די להם בהיכר תחת הקורה:

*רשי׳* ד״ה מתיר פירצה כו׳ ופירצתה הנותרת כו׳ כיון דלאו כצ"ל:

*רש״י* ד״ה ואי אמרת בד׳ הוי מבוי וכו׳ מיעוט חצרות שתים. לכאורה שפת יתר הוא דהא מחד חצר נמי קשה כדמפרש רשי׳ ואזיל ונראה לי משום דאי הוי סגי בחד חצר הוה אפשר לומר דמיירי במבוי שצדו אחד ארוך וצדו אחד קצר כדלקמן דף ח׳ ע״ב והחצר בצד הארוך דאע״ג דמסקי׳ לקמן דאינו מניח אלא כנגד הקצר מ״מ המחיצ׳ שנשאר סגי לפצימין כיון שהחצר עצמו עכ״פ פתוח למבוי אבל כיון דבעי שתי חצירות א״כ במבוי קצרה כזו צריך שיהי' בצד הקצר ג״כ חצר וא״כ לא נשאר מקום לפצימין אלא שעדיין יש לדקדק דשפיר מצי לאשכוחי שתי חצירות במבוי וכגון דהמבוי ארוכה יותר מד' טפחים משני צדדים אלא שהניח הקורה בסוף המבוי כדלקמן באופן דלא נשאר מן הקורה לפנים רק ד׳ טפחים ובכל צד חצר פתוח בד׳ טפחים עד הקורה והכותל הנשאר בכל צד הוה לפצימין ונראה לי שמשום קושי׳ זו כתב רשי׳ ועוד כולו פרוץ הוא:

*רש״י* ד״ה ארכו יתר על רחבו כו' ארבעה חסר משהו ואין שם שיעור פתח. כוונת רשי׳ אפי' שיעור חד פתח ומכ"ש שיעור שני פתחים והא דלא ניחא ליה לרשי׳ למימר כסברת התוס׳ דבאמת מיירי במשהו יותר מרחבו ד׳ כמו שהוכיחו מדר' אהלאי דהא דרב אהלאי לאו הלכתא פסיקתא היא כיון דפלוגתא דתנאי היא ולא מסיימו וכן הרמב"ם בפי״ז לא פסק כוותיה וכתב אם רחב יותר מג׳ צריך תיקון וכיון דאין הכרח מר' אהלאי למה נדחק לומר ד׳ לאו דוקא רק משהו יותר ונאמר יותר דלא סבר כר׳ אהלאי וד׳ דוקא. ומהרש״א כתב בתוספות ד״ה ואי בד׳ דטעמא דרש״י דאי הוה רחב ד׳ לא הוה מקשה הגמרא מידי דשפיר מצי לאשכוחי חצר ברוחב ד׳ והכתלים שבצדו הם לפצימין. ולא הבנתי דבריו דהא על כל פנים שתי חצרות לא משכחת לה ומשמעות הגמרא שיהי׳ שתי חצרות פתוחות לרחבו וכמו שכתב רש״י:

*תוספות* ד״ה סוף מבוי כו׳ ופירש רש״י אין נראה. אפשר לומר דגם רש״י סבירא ליה לפי האמת לאביי דפסקינן כוותיה צריך שישאר פס ד׳ אבל אי לא נשאר פס ד׳ וצריך לעשות פס מתחלה צריך לעשות פס ד' אמות אמנם זה שכתב רש״י בד״ה אם יש שם פס ד׳ או עשה פס ד' היינו לפי הוה אמינא דמוקמינן הך דרבי אמי ורב אסי כרב יוסף ולרב יוסף וודאי דסגי בפס ד׳ אף לכתחילה כיון דלדידיה שיעור מבוי רק ד' ושפיר פירש רש״י אבל לפי התירץ דמוקמינן ר״א ור״א אפילו כאביי פרושו אם יש שם פס ד׳ שנשאר פס ד' ולפ"ז לא יחלוק רש״י על רוב הפוסקים דפסקי דבעי שישאר דוקא פס ר':

*תוספות* ד"ה דפתח לו בקרן זויות. עיין בתשובת מהר״ל בן חביב סימןי״ג ביאור דברי התוספות ודבריו ממש כדברי מהרש״ל וגם הגיה תיבת אפילו כמו שכתב מהרש״ל וכתב שכן הוא בתוספות הרא"ש ומסקנתו כדי שיהי׳ אלכסון של ד׳ צריך בצד המשך ג׳ טפחים וג׳ חומשין שהם ח״י חומשים ובצד הרחב טפח אחד וד׳ חומשין שהם ט׳ חומשין והרב רבי עמנואל בספר אדרת אליה כתב חשבון אחר יע"ש:

*תוס׳* ד״ה אמר אביי הא דלא מייתי ראיה כו׳. מדברי הרי״ף והרא״ש לקמן נראה דהוה גרסו אביי ולא שמואל ואם כן פשיטא דאביי שם לשיטתו הכא ולא היה ~יוכל~ {יכול} להביא ראיה מדעת עצמו:

*תוספות* ד״ה ורב יוסף קשה דהא רב יוסף גופיה קאמר לקמן. הרי״טבא תירץ דהתם רב יוסף אליבא דרב הונא קאמר וליה לא סבירא ליה. וקשה לי דהא הך דינא דלחי הבולט נמי רב הונא קאמר לה ואם כן כיון דבלאו הכי מוכח דרב הונא סבר דמשך מבוי בד׳ אמות מאי צריך לתרוצי לאפוקי מתורת לחי נימא רב הונא לשיטתי׳ ואפשר לומר דהגמרא כאן סובר דבהך דינא אפילו רב יוסף מודה דלאפוקי מתורת לחי בעי ד' אמות. אמנם קשה הא רב יוסף גופיה לא סבירא ליה הך סברא דאי סבירא ליה איך מוכח מרב הונא גבי לחי המושך דמשך מבוי ארבע אמות דלמא לאפוקי מתורת לחי בעי ד׳ אמות אלא שמע מינה דרב יוסף גופיה לית ליה הך סברא וצריך לומר הא דקאמר ורב יוסף לאו לרב יוסף גופיה קאמר דהא וודאי לית ליה הך סברא אלא איכא מאן דאמר דסבר כרב יוסף דמשך מבוי ב״ד טפחים יתרץ כן שלא יקשה מרב הונא וכן באמת יתרץ כן גבי לחי המושך אמנם רב יוסף עצמו לא סבירא ליה הך סברא אלא טעמא דרב הונא בתרוייהו דסבר שיעור מבוי ד׳ אמות כצ״ל לדעת הריטב״א והוא דוחק:

*תוס׳* ד"ה לחי. עיין מרכבת המשנה. פי״ז דשבת הכ"ב:

%% ב

*ממ"נ* אי עומד מרובה על הפרוץ. עיין סוכה ט״ו ד״ה פרוץ ושם העתיקו התוספות לחי המושך וטעות סופר הוא כי צריך להיות לחי הבולט כי אין דיניהם שוה כמבואר בתוספות:

*רש״י* ד"ה ארבע אמות כו׳ נידון משום מבוי. דברי רש"י אלו אדלעיל סוף ע״א קאי לאביי שמביא סיוע לדבריו וקושיא לרב יוסף ולאביי פרושו נידון משום מבוי כמו שכתב רש״י כאן כיון דשיעור הכשר מבוי בעלמא ד׳ אמות גם כאן נידון משום מבוי ולא משום לחי ורב יוסף מתרץ שאין הטעם כיון דשיעור ארבע אמות הוא שיעור מבוי אלא דארבע אמות נפק מתורת לחי והא דקאמר הגמרא נידון משום מבוי דמשמע מזה דארבע אמות הוה מבוי והוה ליה למימר אין נידון משום לחי צריך לומר דרוב מבואות שלהם הי׳ של ארבע אמות ועל כל פנים לא פחות ואף על פי שלרב יוסף לפי הדין כשר ב״ד טפחים מילתא דלא שכיח הוא לעשות מבוי קטנה כזו וגם לפתוח לו חצרות דוקא בקרן זוויות וכיון דלא שכיח מבוי כזו אף על פי שהוא ד׳ טפחים לא ידונו אותו למבוי אבל אם הוא ארבע אמות כיון שרוב מבואות כן הוא ידונו אותו כמבוי וכן נראה מדברי הריטב״א אף על פי שיש טעות סופר בדבריו ולפי מה שכתב הרב המגיד לדעת הרמב"ם הא לצריך לחי אחר היינו להתיר במקום הלחי דהיינו נגד הלחי וודאי לישנא דגמרא דייק טובא שזה שאמר נידון משום מבוי בפני עצמו וצריך לחי אחר להתירו לאותו מבוי קטנה: 

*תוס׳* ד״ה פחות מ"ד אמות כו׳ דקיי״ל כאביי. כלומר שלכאורא נראה שרש״י פירש כן בדברי רב הונא דלא העמידו לשם לחי משום דקיימא לן כאביי לחי העומד מאליו כשר אבל לא שיש הכרח לזה בדברי רב הונא עצמו ולפי זה לר״ת דלא פסק כאביי לא צריכין לפרושי הכי בדברי רב הונא לזה כתבו דאפילו לר״ת הרי רב הונא בע״כ בלאו הכי סבר כאביי כדמוכח לקמן ואם כן אף לר״ת צריכין לפרש דברי רב הונא הכא בלחי העומד מאליו ושוב כתבו ונראה דרש״י מדקדק כלומר דאלו הוה טעמא דרש״י שפירש כן משום דבלאו הכי הלכתא כאביי אם כן גם בלחי המושך הוה ליה לרש״י לפרושי הכי אלא וודאי שיש כאן הכרח בדברי רב הונא עצמו דאלו העמידו לשם אפילו ארבע אמות יהי׳ נידון משום לחי דאטו משום דריבה בסתימתו מגרע גרע אבל לקמן גבי לחי המשך ליכא הכרע בדברי רב הונא ויש לומר דמיירי אפילו הוקבע לשם לחי ומה שכתב רש״י כאן והלכתא כאביי קושטא דמילתא נקט לאשמעי׳ דהלכת׳ כאביי ודלא כר״ת אבל אף לולא זאת בע״כ צריך לומר דרב הונא כאביי. ובספר תורת חיים הקשה אם כן למה לקמן אביי דייק מדיוקא דרב הונא טעמא דלא סמכינן עליה מאתמול ולמה לא הוכיח כן מרב הונא דכאן דהוה בפירוש ואין זו קשיא חדא דכאן נמי לא הוה בפירוש כל כך רק מסברא אמרינן כן משום דריבה בסתימתו לא מגרע ותו דהגמרא לקמן רצה להביא ראי׳ מדברי רב ורב הונא שהי׳ שניהם יחד בשעת המעשה וגם להוכיח מזה דבלא סמך מאתמול לא מהני. ומה שהקשה עוד למה לא אמר לחי העומד מאליו פחות מ״ד אמות נידון משום לחי וגם זז לא קשיא דאי הוה אמר כן הוה משמע דבהועמד לשם לחי אפילו בד׳ אמות כשר בין לחי הבולט בין לחי המושך והוא ליתא דבלחי המושך פסול. לפיכך הוצרך לפרש דבלחי הבולט דוקא הכי הוי ולא בלחי המושך ומה שכתב עוד שכן משמע מדברי הרמב״ם וודאי דברי הרמב״ם סתומים והרב המגיד הניח בצריך עיון אמנם הרב המגיד גופיה כתב על דברי רשי׳ וזה מסכים לדברי רבינו בלחי שאינו עומד כלומר דהרמב״ם אינו מחלק בין ד׳ אמות לפחות מארבע וזה מסכים לדעת רשי׳ דבלחי שאין עומד מאליו כשר בכל ענין רק שהקשה דהרמב״ם הוה ליה לחלק בין ארבע אמות לפחות מארבע אמות בלחי העומד מאליו ועל כל פנים אין מדברי הרמב"ם סתירה לדברי רשי׳:

*ויש* לדקדק בדברי הגמרא נידון משום לחי ואין צריך לחי אחר להתירו דהך ואין צריך לחי אחר שפת יתר הא פשיטא. ואפשר לומר לפי מה דפסק בש״ע סימן שס״ג אם העמיד שם לחי אחר הוי לא סמוך עליה מאתמול אבל אם לא העמיד שם לחי אחר הוי סמוך עלי׳ מאתמול ולפי זה לרשי׳ דסבר דפחות מארבע אמות כשר משום לחי העומד מאליו א״כ בע״כ מיירי שלא העמיד שם לחי אחר הא אם עומד שם לחי אחר ונפל בשבת אינו יכול לסמוך על לחי הבולט וזה בא הגמרא לבאר דאי הוי אמר סתמא נידון משום לחי הוי אמינא בכל ענין אפילו נפל לחי אחר בשבת לזה אמר דזה ליתא דוודאי אי נפל בשבת לחי הבולט עכ״פ הוי לחי הבולט מאליו אלא לענין זה אמרתי נידון משום לחי דאין צריך לחי אחר להתירו בע"ש כי יכול לסמוך על לחי הבולט וזה שדייק רש"י וסמכינן עליה כלומר מע״ש הוא ברחב ארבע אמות לא סמכינן עליה מע״ש אלא אם כן בנאו מתחילה לשם לחי והטור כתב בסימן שס״ג דאפילו סמך עליו מע״ש לא מהני אלא בפחות מארבע אמות אבל בארבע אמות אפילו סמך עליו מע״ש אינו נידון משום לחי והשיגו הב״י דמדברי רש״י ותוספות משמע דאם סמך עליו מבעוד יום אפי׳ רחב כמה נידון משום לחי והשיגו הב״ח והט"ז כי חשבו שדעתו לומר לרשי׳ בלחי הבולט בסתמא אם סמוך עליה אפילו רחב כמה נידון משום לחי והא וודאי דברי רשי׳ מורין בהיפוך ודוקא אם הועמד לשם לחי מהני אפילו רחב כמה אבל סמיכה לבד לא מהני דבמחשב׳ לא נפיק מתורת מבוי. ועיין בסוף ספר טל אורות שפרושו ודבריו דחוקים:

*אמנם* לדעתי כוונת מר״ן ז"ל דהא רש״י נקט לחי הבולט שהוציא בנינו מפאת ביתו ולא נעשה לשם לחי ועל זה כתב רש״י שפיר דאפילו סמך עליה מערב שבת לא מהני דבמחשבה לא נפק מתורת מבוי אמנם אם לא היה בולט מהבנין אלא הי׳ מעמיד לחי גמור ~רחוב~ {רוחב} ארבע אמות בולט לרחבו של מבוי ואחר כך סמך עליה ממש בוודאי אף לרש״י מהני דלמה נאמר דזה יגרע משאר לחיים הא שפיר הוי היכר ועל זה השיג מר״ן על הטו״ר שכתב סתמא ולא הזכיר כלל מלחי הבולט מן הבנין ואדרבה משמע מדבריו שהעמיד לחי רחב ארבע אמות וזה וודאי מהני בסמך עליה אפילו רחב כמה דהא רש״י כתב ואנן לא מצינו לאפוקי במחשבה מתורת כוחל ולשוי לחי הרי כל דברי רש״י בכותל מיירי הא כל שאינו כותל אלא לחי ממש וודאי במחשבה סגי לסמוך עליה דהא לחי ממש הוא אלא דעד השתא לא הווה צריכין ליה ועכשיו הוא רוצה שיהי׳ לחי להתיר זה נראה לי ברור בכוונת מר״ן ז״ל וכן נראה שהבין רמ״א בדרכי משה אלא שהתנצל בעד הטו״ר דאין כוונת הטור באמת רק כשלא הועמד כלל לשם לחי ובגוונא דמפרש רש״י כגון שהי' כותל:

*ולפי* זה אפשר לתרץ מה שהקשו התוספות דאביי הוה מצי ~לאתוי~ {לאתויי} מלחי המושך עם דפנו של מבוי דהתם כיון דבלחי ממש מיירי פשיטא דהוה ידע לאפוקי מתורת לחי עד דאיכא ארבע אמות אבל כאן בלחי הבולט דמיירי בכותל עצמו הוה סביר אביי כיון דלאו לחי ממש הוא אלא כותל הרי לא צריך לאפוקי מתורת לחי ורב יוסף משני דאפילו הכי בעינן ד׳ אמות לאפוקי מתורת לחי:

*כתב* בתוספות שבת דלחי המושך בארבע אמות אפי' הועמד לשם לחי פסול כמו שכתבו התוספות כאן ולכאורה אינו מוכרח דיש לומר דהתוספות לא כתבו כן אלא כדי שלא נדייק מדברי רב הונא דלחי העומד מאליו כשר והוי קשה דילמא ש״מ ארבע ולפיכך צריך לומר דפחות מארבע אמות כשר דוקא בהועמד לשם לחי ומינה דארבע אמות אפי הועמד לשם לחי פסול אמנם לפי האמ' דקיימא לן לחי העומד מאליו כשר וגם רב הונה מוכרח דהכי סבירא ליה אם כן בע״כ פחות מארבע אמות דכשר אפילו בעומד מאליו מיירי ומינה דד׳ אמות דפסול נמי בהכי דוקא מיירי שלא הי׳ עמד לשם לחי אבל הועמד לשם לחי בכל ענין כשר ואף על גב דלא שייך טעמא דרש"י דריבה בסתימתו מכל מקום התוספות והרב המגיד כתבו הטעם בשם רש״י דבהועמד לשם לחי וקול ~יוציא~ {יוצא} דלחי הוא ונתפרסם הדבר איברא שהתוספות הביאו ראי׳ מהא דאמרינן לקמן ולרשב״ג להוי כנראה מבחוץ וכפי מה שפירש רש״י שדרך מעמיד הלחי שמושכין קימעא אלא שקשה לי על ראי׳ זו דהא רב אשי התם אליבא דרבא משני ולדידיה לחי העומד מאליו פסול ואם כן בע״כ הא דלרבנן כשר מיירי בהועמד לשם לחי ואם כן שפיר מקשי לרשב״ג כיון דהועמד לשם לחי להוי כנראה מבחוץ ושוה מבפנים אבל באמת לאביי דמיירי לרבנן בלא הועמד לשם לחי לא מוכח מידי ונראה לי כי זה טעם הגהת הרא״ש לקמן שפסק הך תירוצא דרב אשי לענין פחות מ”ג דהקשה עליו מר״ן בב״י דלדידן דקיימא לן דנראה מבחוץ כשר לא קיימי לן הכי ולפי מה שכתבתי מבואר דהגהות הרא״ש ס״ל דדוקא לרבא מוכרחין לומר הכי דכיון דמעמידן לשם לחי דרך למשוך קימעא הא לאביי שעומד מאליו יש לומר שפיר דלא מיירי בנראה מבחוץ ושוה מבפנים וראיתי בדברי הריטב"א שם שדייק לה מהא דאמר שרצפו בלחיים דמשמע שהועמד לשם לחי אמנם התוספות בע״כ לא ס״ל הכי שהרי לא דייקי לה אלא מפרש"י:

*תוספות* ד״ה ואותו לחי היכן מעמידו במבוי יותר משמנה כו׳. והריטב"א כתב עוד דאפילו בשמנה קבעי דהא אנן אליבא דרב הונא קבעי מרא דהאי שמעתא ואיהו לא סבירא ליה הק״ו דלקמן דלדידיה יש לו פירכא והריטב"א כתב זה בשם התוספות ובתוספות שלפנינו ליתא להך תירוצא ואפשר דלא ניחא להו בהכי דניהי דרב הונא סבר כן הרי רב הונא בריה דרב יהושע משיב אפילו תימא דמוקי לה בהדי ולדידיה בוודאי צריך לומר דביותר משמנה מיירי:

*תוספות* ד״ה ק״ו מחצר ואם ארכן יתר על רחבן. לכאורא יש לומר דשפיר יליף ק״ו מחצר דאין בתים וחצרות פתוחין לתוכו אף על פי שארכו יתר על רחבו לא ניתר בלחי וקורה כמו שכתב רבינו יונתן והביאו הב״י בסימן שס״ג אלא שהתוספות לשיטתם לקמן סוף דף י"ב דחצר כיון שאינו סמך לרשות הרבים אף על פי שאין חצרות פתוחין לתוכו ניתר בלחי או קורה אם ארכו יתר על רחבו ולפיכך שפיר קמקשו דאין חילוק בין חצר למבוי ולפיכך פירשו דאין כוונת הגמרא על חצר ומבוי ממש רק הגמרא רוצה ללמוד מקום שמותר בלחי או קורה מק״ו ממקום שאין מותר בלחי או קורה ולפי זה ~דהקושיא~ {לוח הטעות: דהק"ו} הכי הוא ומה מקום שאין ניתר בלחי או קורה ניתר בעומד מרובה מקום שמותר בלחי או קורה אינו דין שיהי׳ ניתר בעומד מרובה אם כן אין ללמוד אלא אותו צד שמותר בלחי או קורה אבל לכל השאר ~צרדין~ {צדדין} אין ללמוד דהא לחי גופיה אין מתיר שם אבל אי הוה הק״ו על מבוי וחצר ממש ומה חצר שאין לחי מותר בו וכו' אם כן שפיר יש ללמד לכל הד' צדדין. דהא מכיון דחזינן דחצר שהוא חמור מותר בו עומד מרובה מכ"ש מבוי דקיל אבל כשהק״ו הוא באופן שכתבו התוספות אם כן אין ללמד אלא במקום שמתיר לחי ממש דהיינו צד רביעית:

*והקשה* מהרש״א נימא עומד מרובה בג' צדדין יוכיח. ותירץ כיון דאין ללמד בק״ו אין לומר יוכיח ע"ש. לכאורה תמוהין דבריו דזה שכתבו כן התוס׳ לקמן היינו מטעמא כיון שאין ללמד בק״ו טעמא מאי שיש סברא לחלק ולומר דבחצר מהני פס אבל במבוי לא אם כן אין לומר גם כן יוכיח דאין זו ריעותא למבוי לומר כיון דלא מהני פס לא מהני נמי עומד מרובה. דשאני פס דיש לו טעם מה שאין כן בעומד מרובה דלית להן טעם וכן פירש מהר״ם לובלין ובע״כ צריך לפרש כן דאל״כ לא מקשה הגמר׳ מידי מפרצת עשר דהא נמי אין ללמד בק״ו ותו דבוודאי אין כוונת התוספות על כל מקום שלא נוכל ללמד בק״ו שלא נוכל גם כן לומר יוכיח דאם כן	בטלו כמה יוכיח הנאמרים בתלמוד ואם כן הרי תירץ מהרש״א נסתר דכאן אין סברא לומר דעומד מרובה לא מהני בג' מחיצות ואפשר דכוונת מהרש״א לומר כיון דהטעם דלא מצינו למילף בק״ו הוא כיון דעיקר הק״ו ומה מקום שאינו מותר בלחי שהוא חמור ~נותר~ {מותר} בעומד מרובה מקום שמותר בלחי הרי הוא וודאי קל פשיטא שמותר בעומד מרובה שהוא טוב יותר מלחי אבל מקום דלא מהני לחי גם עומד מרובה לא יועיל דילמא אותו מקום דהיינו שלשה צדדים חמורים יותר שצריכים היתר יותר טוב מלחי וגם צריכין היתר יותר טוב מעומד מרובה ולפי זה גם כן אין לומר יוכיח מזה דהא טעמא דלא מהני משום שהוא מקום חמור דלחי לא מהני בו אבל מקום דלחי מהני בו וודאי דמועיל:

*תוס'* ד״ה וספק דבריהם. עיין משאת משה חלק א״ע דף רי"א ע"ג:


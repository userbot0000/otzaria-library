% נט

%% א	

*אפילו* עבד אפילו שפחה. עיין פסחים ד' ד"ה הימנוה:

*רש״י* ד"ה רבותא אשמעינן. וכתב מהרש״א דברישא נמי רבותא היא יע״ש ולענ״ד דברישא אינו חידוש אטו התנא הי׳ יכול לשנות עיר של יחיד מערבין אטו בכל ערובין עדיין לא ידענא דמערבין ופשיטא הוא והוצרך התנא לשנות עיר של יחיד ונעשה של רבים דהוה חידוש אבל גבי עיר של רבים וודאי הי׳ יכול לשנות כפשוטו דעד הנה לא שמענו דאין מערבין לעיר של רבים ועיין בליקוטי הרמב״ן שאינו מפרש כפירש רש״י וכן הרמב״ם :

*תוס׳* ד״ה תחומין. הרשב״א בספר תורת הבית דף ח׳ ע״ב הקשה ג״כ קושיות התוספות אפילו יהי' תחומין דאורייתא למה לא יהי׳ נאמנין כמו שאר אסורים ותירץ משום דצריך בקיאות מדידה בקידור וריבוע והבלעה ולפיכך אי הוי תחומין דאורייתא לא מהימני והרא״ה בבדק הבית תירץ בשם הרמב"ן דמיירי אפי׳ בהכחשת וארישא קאי דעד אחד מרבה ועד אחד ממעט שומעין למרבה ואפי' המרבה עבד או שפחה והממעט עד כשר יע״ש. ומדברי שניהם נלמד דלא ס״ל כסברת התוס' הטעם דאינו נאמן אלו הי׳ דאורייתא משום דאין בידם אלא ס"ל אף אם אין בידם נאמן אפילו באיסורא דאורייתא היכא דלא שייכא הטעמים שכתבו הם גבי עירוב. והקשה בספר דברי אמת בשו"ת סימן א׳ דהרי ביבמות דף פ״ח מוכח דאפי׳ בחתיכה ספק של חלב ספק של שומן מהימנת אשה לומר דשומן הוא והרי התם אין בידו ואיסור תורה הוא ואפ״ה מהימנא ובוודאי קושיא אלימתא היא ~והא~ {והוא} ז״ל כתב דהוא ראי׳ חותכת נגד סבר׳ התו׳ כאן שסברו דבדאורייתא ואין בידם אין נאמנים. ולכאורה היה נראה מדהקשו התוספות משחיטה וניקור וחלה דהתם הוי איתחזק איסורא משמע דס״ל דתחומין נמי מקרי כאיתחזק איסורא. ולהכי אי הוה תחומין דאורייתא לא מהימני משום דאין בידה כמו שמבואר שם בגמרא דבדאיתחזק איסורא בעי בידו. אמנם הדבר וודאי קשה לאמור דתחומין הוה איתחזק איסורא שהרי על כל פסיעה שאנו מסופקים אם הוא שייך לתחום או לאו הוה כספק חלב ספק שומן וכך כתב הריטב״א ביבמות דאע״פ שהוחזק איסור מכל מקום כשלא הוחזק איסור בהאי חתיכה לא מקרי איתחזק איסורא. ושוב מצאתי בספר קרית מלךרב ח״ב בשו״ת סימן ל״ג ל״ד שרצה לומר ג״כ דהוה איתחזק איסורא ושוב סתר זה ותירץ דס״ל להתוספות דאע״פ שמן התורה נאמנים כדמוכח שס מיבמות חכמים החמירו וגם זה קשה דמנ"ל לתוספות לומר כן דהרי הגמרא סתמא קאמר חתיכה ספק של חלב ספק של שומן דנאמן משמע דמכל וכל נאמנים אפילו מדרבנן. ועיין בספר חזון נחום סדר קדשים דף קע״ב ועל צד הדוחק אפשר לומר דאינהו נמי מפרשי כפירש הרמב״ן שהביא הרא״ה דעד אחד אמר עד כאן התחום והוה כנתחזק והם באו אח״כ והכחישוהו דנאמן הא אלו הוה בדאורייתא לא מהימני היכא דאין בידם דאלו בידם אף נגד העד מהימני אבל כל היכא שאין העד מכחישם גם הם מודים דהוה נאמנים אפילו בדאורייתא ואין בידם וצ״ע:

%% ב

*תוספות* ד״ה מבוי מבוי. עיין מהרש״א שהקשה למה לא הקשו התוספות קושייתם ללישנא קמא דרב פפא דאמר לרחבו מערבין קשה כיון דהורגלו אהדדי ואפשר דרש"י לא כתב אלא ללישנא בתרא דרב פפא דקאמר לרחבו נמי אסר וה״ט כיון דהורגלו אהדדי וזה בעצמו שאמר הגמרא מי מצי לאסלוקי לר״ה מהכי אבל ללישנא קמא דרב לא ס״ל הך סברא דהורגלו ולהכי מתיר לרחבו וא״כ קושיות הגמרא לא קאי כלל לישנא קמא ולכן לא הי׳ יכולין התוספות להקשות:

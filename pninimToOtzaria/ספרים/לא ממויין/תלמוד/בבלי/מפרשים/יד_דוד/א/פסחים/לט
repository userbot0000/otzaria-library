% לט

%% א

אלו ירקות שאדם יוצא בהן ידי חובתו בפסח בחזרת. הטור כתב כסדר שהן שנויין במשנה הן קודמין זה את זה. והפר״ח בסימן תע״ג הקשה דהא הגמרא הביא הברייתות דשינו בסדר ואמרו סדר אחר מה ששנוין במשנתינו וזו אינו קשיא דילמא באמת הני תנאים חולקים וסוברים דסדר אחר יש ועיין בסנהדרן בריש פרק ד׳ מיתות דשם לכאורה נראה דכל שאר מקומות דלא מני שם אין קפידא. ונ״ל דהטור הוה מפרש טעמא דמאן דאמר בגמרא דמצוה בחזרת היינו משום דשנוייה ראשון במשנה וא״כ ה״ה לאחרים והא דאמר רבא מאי חזרת חסה דחס רחמנא עלן לא הוה עיקר הטעם דהא וודאי עיקר שמו חזרת רק בלשון בני אדם נקרא חסא וקראו כן על שם שרגילים לקחו למרור בשביל שמצותו בכך לכך קראו חסא ולפיכך הביא ראיה מרבא שמנהיג ליקח חזרת ולא מרריתא. ובע״כ צ״ל כן לדעת הטור דלמד כן מהא דאמרינן מצוה בחזרת דאי לאו הכי אלא מטעם סדורן במשנה א״כ גם בסימן תנ״ג לענין דברים שיוצאין בהם ידי מצה היה לו לכתוב כן. אמנם בד״מ שם כתב בשם מהרי״ל דמצוה בחטים ועיין בשו״ת מקום שמואל דף ע״ד:

*מררירתא* לפי מה שכתבו האחרונים הוא לענה ובלשון אשכנז ווערמוט ובסוכה י"ג פירש״י מרריתא דאגמא חזרת של אגם והתו׳ הקשו עליו דא״כ למה אמר כאן כדהוה מהדר אמרירתא הא מצוה בחזרת והא מרירתא גופא היא חזרת. ונ״ל שאין זו קושיא לרש״י כי כפי הנראה כאן מלע״ז של רש״י הוא מפרש מרריתא כל דבר שהוא מר ולא שם מין וגם חזרת של אגם נקרא מרריתא דאגמא ולרבינא שם בסוכה מרריתא סתמא ורב אחא בריה דרבא דהוה מהדר אמרירתא לאו על חזרת קמהדר אלא על שאר דברים המרים אלא שהתוספות הבינו מפירש רש״י דרש״י מפרש מרירתא חזרת דאגמא דוקא ולא שאר מיני מרור ולכן הקשו עליו אבל אין נראה כן מדברי רש״י:

*תו׳* ד״ה אצוותא. עיין סוכה י״ג ד״ה אפקותא ושם דף ל״ו ד״ה דסיב. עיין זרע יצחק ועיין מה שכתבתי בסוף פרק שני דעירובין.

*תו׳* ד״ה ואימא הירדוף כו׳ מהתוספות כאן נראה דהירדוף לאו היינו הירדופני והא דכתב רשי' בסוכה דהירדוף סם המות לבהמה היינו דרש״י ידע כן כמו גבי הרדופי שכתב רש"י דהוה סם המות אע״פ שלא מצינו במקום אחר בתלמוד שהוא סם המות. אמנם בסוכה הבינו התוספות מפירש״י דלהכי אמר הירדוף סם המות לבהמה משום דהיינו הירדופני ולפיכך הקשו שם על רש״י דהרי הירדוף אין יוצאין בו ובהירדופני יוצאין בו א״כ אי אפשר להיות הירדוף הרדופנין ועיין בערוך בערך הרדיפא כתב ג״כ דהוא סם המות לבהמה וע״ש בערך ארדפתא ונראה דלמד כן מגמרא דב״ק ע״ש:

%% ב

כל דתיקון רבנן כעין דאורייתא תיקון. שאגת אריה סימן ק״ו:

*ותיקא* שרי. זכרון יוסף ה׳ ע״א:

*לא* למחי אינש קדירה ולשון רש״י מלך שלם ג׳ ע"ג:

*רש״י* ד"ה מרור דרבנן כו׳. לישנא אחרינא נראה לי הטעם דלא פירש הלישנא אחרינא דמעשר ירק דרבנן. ונדחק בפירוש הגמרא משום דסמ״ג כתב והביאו משנה למלך בפ״ב דמעשר שני דמשמע מספרי דמעשר שני נוהג מדאורייתא אף בירק ולהכי הוצרכו לפרש פירוש אחר דאמצה ומרור גופיה קאי בזמן הזה. אמנם כבר תמה המשנה למלך שם על הסמ״ג ובשער המלך ח״ג דף ל״א תמה על המ"ל שלא הביא דברי רש״י וכאשר כתבתי אין ראיה דוודאי לישנא אחרינא משמע דס״ל דמעשר שני בירק דאורייתא ועיין עוד בשער המלך ח״א דף צ״ב ע״ג ומה שכתבתי בדף הקודם בד״ה אבל חלתו:

*רשי׳* אבל שפה היא מורסין יבש בבשר ואע״פ שהמים טופח עליה ופירש הרא״ש דאין כוונת רשי׳ על מים ממש דא״כ וודאי אסור אלא זיעה קאמר דזיעה אינו מחמיץ והפר״ח הקשה עליו דא"כ מאי קמ״ל מתני׳ והא לא קשיא דאטו מי שמעינן בשום מקום דזיעת אדם אינו מחמיץ וכאן השמיע לן התנא שהזיע אינו מחמץ וכ״כ בתי״ט ופר״ח פירש דכוונת רשי׳ מים ממש כיון דהם מים מועטים אינו מחמיץ ופשטות הדברים מורים כדברי הפר״ח דהא משמע דמתניתן לאחר המרחץ קאמר שהי׳ רגילין לשוף במורסן לנקות מן המים ועוד יש לומר הטעם דאינו מחמיץ משום דמורסן בלא״ה בדוחק ראוי למאכל וע״י השיפה בבשר האדם קודם שיחמץ נפסלו מאכילת הכלב ושוב אין איסור אבל השרי׳ במים אסור דאין נפסל מאכילת כלב ובתי״ט הקשה למה לי רישא לא תשרה את המורסן דמסיפא שמעינן דשרייה אסור וי״ל דזו גופיה משמיע לן דמורסין באין לכלל חימוץ דהרי גבי תרומה קיימא לן דמורסן מותר וה"א דלאו קמח הוא כלל ואינו מחמיץ קמ״ל דמחמיץ ואע״ג דמרישא שמעינן אין שורין המורסן לתרנגולים כן דרך התנא כיון דעיקר הדבר חידושא הוא לכפול בסיפא. ועיין תולדת יצחק

*תוס׳* ד״ה לא שלוקין שער יוסף ויו ע"א. פרי חדש במים חיים ב' ע"ג.

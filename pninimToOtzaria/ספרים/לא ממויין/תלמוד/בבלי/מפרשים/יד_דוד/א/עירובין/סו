% סו

%% א	

*תוספות* בהג"ה כי לא אמרינן שבת הואיל והותרה. והקשה מהרש״א א״כ לפ״ז דיוכל להתקיים א״כ אפילו לא נפסקו יהיה שרי. ותירץ ע"פ הרא״ש בפ״ק דמיירי שנפסקו בחול. וכבר הארכתי בזה בספ״ק ושהתוספות ם״פ הזורק נראה דלא סברו כן אלא כיון שנפסקו הרי כרמלית מפסיק:

*תוספות* ד״ה איקלע לההיא פונדק כו'. ויש פרושים שמוגה בהן. מכאן נראה להדיא דהוא נוסחא אחרינא ברש״י. מיהו לפי הנוסחא הראשונה אפשר לומר דרש״י סבר דאין האורחים אוסרים זה על זה ולכן הגיה או שגם בנוסחא הראשונה היה סובר שהאורחים אוסרים מיהו היה סובר שדרך האורחים להתאכסן בחדר אחד וא״כ אין אוסרים והוצרך לאוקמיה שדרו שם שני ישראלים בשני בתים:

*תוספות* ד״ה ואי דאתא מאתמול כו' דאין הביטול עושה יחיד במקום נכרי ולאביי דסבר דביטול מועיל במקום נכרי הרי דינא דשמואל ליתא דאע״ג דאוסרין ואין ~מרבין~ {מערבין} מבטלין ובע"כ דסבר שמואל כרבא ולא כאביי וא"כ מאי אין מבטלין הא הביטול מועיל. ודברי מהרש״א לא הבנתי דהוא בעצמו כתב אח״כ דאביי לית ליה דשמואל:

%% ב

*שכח* אחד מן הפנימית ולא עירב שתיהן אסורות . ע״ל דף מ"ח ד״ה יאמרו:

*תוספות* ד״ה אלא לאו דאתא בשבתא. עיין מהרש"א שהתוספות ~היה~ {היו} יכולין לדחות מזה דעת הסוברים דעירוב חוזר וניעור לאחר שכירות הנכרי ולפי פשוטו נראה כי באמת כוונת התוספות בזה להביא ראיה לשיטתם דלעיל ולאפוקי מרש״י שכתב כאן אלמא ביטל רשות לא תיקון אלא היכא דחזי לערובי מאתמול ומשמע מזה דלהכי קרי אין מערבין דלא חזו לעירובו מאתמול אע"ג דליתא לנכרי. ועיין בריטב"א שכתב שמזו אין הוכחה דעירוב אין חוזר וניעור אפי׳ להפוסקי' כר׳ יהודה דנכרי כי ליתיה שרי:

*תוס׳* ד״ה שהמבוי לחצרות כו׳ וחד מנייהו באחריתא. מהרש״א הבין דכוונת התוספות לומר דחד בית בכל חצר. והקשה דבדף י״ב כתבו דסגי בבית בלא חצר. ומהר צבי סימן י״ד כתב דאין כוונת התוס׳ לזה כיון דכל כוונתם להקשות דשמואל אדשמואל מה לי אם הפירוש בית בלא חצר או בית בחצר עכ״פ דשמואל קשה לכך פירש הוא דכוונת התוספות לתרץ קושיא דשמואל אדשמואל דאחת מהן באחרונה אמר וזה כוונתם במה שכתבו וחד מנייהו באחריתא כלומר אחת מן המימרות של שמואל ע״ש. ודבריו לא נהירים דמה צריך התוספות להקשות דשמואל אדשמואל הא הגמרא בעצמה מקשה כן וגם לשמואל הקשה ואישתק ואטו התו׳ רוצים להקשות קושיות הגמרא. ועוד מה זה התירוץ דחד מנייהו באחרונה אמר דפשיטא דזה ידעינן דבע״כ חד באחרונה אמרי ולא ידעינן איזה מהם. ולכן נראה דוודאי כוונת התוספות למה שכתב מהרש״א ולפי שבאמרו עד שיהיה בתים וחצרות פתוחות לתוכו פירש רש״י בפ"ק בית אחד בכל חצר. ובשבת פירש שני בתים בשני חצרות. ועיין בריטב״א פ״ק ואם נאמר כפירש רש״י בפ״ק בתים וחצרות פירושו בית אחד בחצר א"כ בע״כ צריך לפרושי אידך מימרא דשמואל בית וחצר היינו בית בלא חצר דאל״כ היינו דאידך דשמואל ומאי הקשה הגמרא דשמואל אהדדי אמנם אם נפרש בתים וחצרות שני בתים בכל חצר א״כ שפיר יש לפרש בית וחצר בית בכל חצר אבל לא צריכין לפרש בית בלא חצר ולפי שהתוספות כאן ~פירושו~ {פירשו} בתים וחצרות שני בתים בכל חצר לכך כתבו דאידך מימרא דשמואל בית וחצר שפיר יכול לפרש דחדא מינייהו באחריתא כלומר דבכל חצר צריך להיות בית ובית בלא חצר לא מהני וחזרו בהם התוספות ממה שכתבו בפ״ק דאע״ג שפירשו בבתים וחצרות שני בתים בחצר אפ״ה פירשו בית וחצר בית בלא חצר:

*ואנא* דאמרי כרבנן. עמ״ש בדף ס״ח:

% כב

%% א

ור״מ אותה אתה משליך לכלב הרשב״ץ בח״ג סימן רצ״ג כתב דדבר האסור בהנאה אסור ליתן לכלב של הפקר כמו שהוא בירושלמי פרק כל שעה והרב כנסת הגדולה בי״ד סימן כ״ט הגהות הטור אות י״ד נראה שהי׳ חסר בנוסחא שלו ברשב״ץ תיבת ירושלמי והי׳ סבר כי מהבבלי למדה מסוגיא דידן והשיב עליו. אמנם אחר הגלות נגלות בדפוס שו״ת הרשב"ץ וראינו שמהירושלמי למדה אין מקום עוד ללמדה מסוגיא דידן. ועיין בבאר יעקב דף מ״ג שהוא וגדול אחר טרחו לבנות ולסתור דברי הרשב״ץ והכנסת הגדולה מסוגיין והרי בימיהם כבר נדפסו תשובת הרשב״ץ וראו שמן הירושלמי הוא וע' גופי הלכות דף י"ד ע״א וע״ב על לשון רשי׳ וגמר׳:

*חולין* שנשחטו בעזרה לאו מדאורייתא. שער המלך ח״א דף ח׳ ע״ד ובארוכה שם דף ס״א. הלכ' למשה הלכות גניבה י״ו. זרע יצחק.

*שולח* אדם ירך לנכרי שגיד הנשה בתוכו. עיין במ״א סימן ש״ז ס״ק כ״ט שהביא בשם הגהות מרדכי דשבת שהקשה דהלא מוכח מכאן דמותר לומר לעכו״ם אכול גיד הנשה. ובפרק הפועלים מסקי׳ דבכל האיסורי׳ איכא איסור אמירה לגוי והקשה עליו המג״א דמאי קשיא לי׳ הלא הגהות מרדכי עצמו כתב קודם לזה דבדבר שאין הישראל נהנה עצמו אין איסור אמירה לגוי ותירץ המג״א דס״ל כיון דישראל נותן לו לאכול חשוב הנאה ע״ש. ובאמת לא הבנתי עיקר קושיתו דלמאן מקשי אי לרבי יהודה הא התורה התירו בפירוש הנאה כשהותרה נבילה ולמה יגרע הנאה זו מאכילת כלבו ושאר הנאות ועוד דהא בהדיא כתיב או מכור לנכרי והרי גיד בכלל ואפילו אם נאמר דלנכרי במכירה לאו הנאה מקרי הרי לגר בנתינה וודאי הנאה מקרי ואי קושיות המרדכי על ר״ש הא לדידי׳ באמת אסור בהנאה וצ״ל דקושייתו לדידן כפי מה שפסק הרמב״ם דאין בגידין בנ"ט ואעפ״כ שרי. וכתב הרמב״ן דהגמרא רק להרווחא דמילתא תלי׳ זה בזה אבל באמת לאו הוא בהא תליא ואפילו אין בגידין בנותן טעם נמי שרי בהנאה וא"כ אפשר לומר דלאו גזירות הכתוב להתיר לנכרי ועיין שער המלך ח"ב דף קל״ז. שוב בא לידי אדמת קודש וראיתי לו בח"ב שהקשה קושיא זו והניח בצ״ע. ועוד הקשה על המג"א שתירץ דס"ל כיון שנותן לו לאכול חשוב הנאה דפשיטא הוא דהא מוכח מהך סוגיא דשלוח גיד הנשה הנאה ולמה כתב המג"א דהמרדכי ס"ל הכי. ונרא' דכוונת המג"א הוא דבוודאי זו הנאה היא דהנכרי מחזיק לו טובה מיהו זו הנאה היא אפילו לא יאכלנו הנכרי רק יתננה לכלבו או לנכרי אחר וזו הנאה היא דניחא ליה שיאכל הנכרי (מלבד הנאה החזקת טובה) וזו הנאה הוה ס"ל למרדכי דאסור והקשה מכאן דהרי משמע בסתמא דאע״פי ששולח לו לאכול שרי:

*משהותרה* נבילה. עיין חולין קי״ג ד״ה לאו גדי:

*אלא* למ"ד אין בגידין בנ"ט. קהלת יעקב נ״ה ע״ג:

*מאן* שמעת ליה דאמר אין בגידין בנ״ט ר"ש. שער המלך קל"ז ע"א:

*והרי* דם עיין סנהדרין ד' ד״ה מנין. שבת ע"ז ד"ה הוא. מנחות ק"ד ד״ה הואיל. בכורות ל"ה ד״ה למישרי. ועיין מקום שמואל שער התרוצים:

*ויוצאין* לנחל קדרון. עיין זבחים מ״ו ד״ה הוא לפני כפרה:

*על* הארץ תשפכנו כמים. בכורות ל״ג ד״ה דם:

*ואימא* כמים הנשפכים לפני ע״ז. בדברי אמת דף צ' ע"א הקשה מכאן להתוס׳ במרובה דף ע״ב. והרשב״א בקדושין דף נ״ח שכתבו דתקרובות ע״ז אינה אסורה אלא מדרבנן והרי כאן מוכח דמדאורייתא אסור' והנה להתוס׳ שנסתפקו אי אסורה בהנאה או לאו אינה קושיא כל כך לפי מה שפירש מהרש"ל בדברי התו׳ דההיקש לא ברירא לא להיתר ולא לאיסור. ואפשר דהמקשה גופי' נמי ספוקי מספקא ליה רק דהקשה כיון דאין ההיתר ברור א״כ ממילא אסור מלא תאכל אמנם הא וודאי דוחק דהרי ע״כ התורה דכתבה ההיקש ידעה הדין וממ״נ או דכתבה היקישא למים להתיר או לע״ז וא״כ בע״כ נאסר ע"ז עצמו ובשער המלך תירץ בח״ב דף ט״ו דלר׳ אבוהו אסור בהנא' מלא תאכל כל תועבה והתו׳ לא כתבה כן רק לחזקי' והוא דוחק עצום דהמקשן נתכוון ללימוד שלא הוזכר כלל בש״ס ועוד היכא פשיטא ליה כל כך והרי כמה תנאים לא דרשו לא תאכל כל תועבה ואפשר דהתו' בב״ק אינם מפרשי' כהתוס׳ דהכא וקשיא להו מאי מקשה כמים הנשפכים לע״ז הא בלא״ה אסור מלא תאכל דהוה אסור הנאה. ולכן מפרשים דהכי מקשה דאימא דלעולם דם אסור בהנאה והא דהקישא רחמנא למים הא כמים הנשפכים לע״ז. ולאשמעי׳ דמים הנשפכים לע״ז אסורים בהנאה ועל זה תירץ דניסוך איקרי' וממילא מים הנשפכים לע״ז לית לן לימוד דאסור בהנאה. ועיין מה שכתבתי בב״ק שם:

*רש״י* ד״ה חולין שנשחטה בעזרה. עיין לימוד ה׳ דף מ׳ סוף ע״ב:

*רש״י* היא וחלבה וגידה כו׳ ל״ש נבילה ל"ש כשירה. מקשים מנליה לרש״י דאפילו כשירה דילמא דוקא נבילה אבל לא כשרה והוא דמותר לשלוח דישראל יראה שהגיד בתוכו וממילא ידע דנבילה היא ולפיכך שלחה עם הגיד דמותר בהנאה הא אם כשירה היתה לא הי׳ שולח עם הגיד דגיד של כשרה אסור בהנאה ובאמת לא קשיא מדקאמר במשנה מפני שמקומה ניכר משמע דהבשר מותר רק החשש שיאכל הגיד ולזה אמר מפני שמקומה ניכר ודוחק לפרש מפני שמקומה ניכר וע״י זה יודע שנבילה היא כל כי האי דחיקא ליה לרש״י לפרש ועוד נראה דרש״י ס"ל דוודאי הך לא יאכלו בני ישראל לא הוי בכלל הנאה וזה אנו למדין מדשרי בנבילה ש״מ דהך לא יאכל יצא מן הכלל ולא אסור בהנאה אבל אי הך לא יאכל פרושו אף הנאה לענין כשרה לא הוי שרינן נבילה דהוה אמרינן דהיתר נבילה לא אתא רק לחלב ובשר אמנם השתא דגלי תורה דהך יאכל לא הוי איסור הנאה כלל אתי שפיר ועיין בחולין צ״ד דיש ליישב עוד ובירושלמי קאמר בריש הפרק קיימתינהו בגיד הנשה של נבילות ומשמע שמפרש דוקא של נבילות מותר אבל לא של כשרות וכן פירש בקרבן העדה אמנם נראה שיש חסרון הדפוס בירושלמי:

*תוס'* ד״ה אותו. מקום שמואל בשו״ת פ״ב ע"ב:

*תוס׳* ד"ה חולין שנשחטו בעזרה כו׳ וקשה לרשב״א כו'. עיין מהרש״א ובאמת דברים פשוטים הם דכונת התוספות להקשות דרבי יהודה אדרבי יהודה דאל״כ מאי קושיא אם נמצא תנא דאמר להיפך דאסור ואפשר לומר לפמ"ש רש״י לקמן דחזקי׳ מצי סבר כר״מ א"כ הוה נוכל לפרש קושיות התוספות על ר׳ אבוהו כיון דמצינו תנא דאמר בפירוש דחולין שנשחטו בעזרה דאסורים בהנאה מנלי״ה לומר דפליגי בהכי ר"מ ור״י ולהכי הוצרך מהרש״א לפרש דאין לזה כוונתם אלא להקשות דר״י אדר״י ובעיקר קושייתם קשה לי דמה ראי׳ מדאיצטרך למעוטי משרפה דאסורין בהנאה כי אע"פ שהם בשריפה י״ל דמותרין בהנאה כמו תרומה טמאה דבשריפה אמר רחמנא שלך תהא להיסק תחת תבשילך וה״נ ה״א בחולין שנשחטו בעזרה שיהנה מהם דווקא בשעת שריפה ולכן צריך מיעוט דלא בעי שריפה אבל לעולם מותרין בהנאה. ונראה דרשב״א ס"ל דתרומה טמאה לא מן התורה בשריפה וא״כ לא מצינו דוגמתו בתורה שיהנה בשעת שריפה ואפשר לומר דעיקר קושיות התוספות מדממעט ר״י משריפה ש״מ דבקבורה היא כת״ק דר"ש בסוף תמורה וא״כ כיון דמהנקברים הוא אסור בהנאה. ועיין סמא דחייא חי״ד יו״ד. מגן שאול סימן ל״ז. צרור החיים דף נ"ז ע״ב בארוכה. בית ישחק ל״ה:

*תוס׳* ד"ה ור״ש כו׳ דהא לא נשנית בסיני. לשונם מגומגם דמאי ראי׳ היא זו על שנאסרה דוקא לבני יעקב ולא לבני נח אחרים דאפילו אי נאסר גם לבני נח אחרים מ״מ מדלא נשנית בסיני לישראל נאמרה ולא לבני נח. ועיין בשופרא דיעקב ומ״ש הרב המגיה שם בעל לימודי ה׳ ועל שאר התוספות עיין גופי הלכות ד' ודף נ״א ע״א וע״ב: 

*תוס׳* ד״ה והרי דם כו׳ משמע דדם לא הוה בכלל בהמה ובפרק הוציאו לו דף נ׳ אמרינן דדם איקרי פר ועיין ב״ק מ״א ד״ה אינו יודע. פרי חדש במים חיים ב׳ ע״ג:

*תו׳* ד"ה מה מים. עיין זרע יצחק:

*תו׳* ד״ה ואימא כמים הניסכים. עיין קרית מלך רב ח"א ל"ג ע״ב. לימודי ה׳ מ׳ ע״ג וע"ד:

%% ב

והרי אבר מן החי. תועפת ראם דף כ׳ ע״ב. עיין עין משפט ח׳ ע״ג י״ג ע״ג. מקום שמואל שער התרוצים:

*מנין* שלא יושיט. לימודי ה׳ לימוד נ״ו ובדף ק״א:

*ואבר* מן החי לבני נח. מקשים לפי מה שפסק הרמב״ם דמפרכסת שרי לישראל ואסור לבני נח משום אבר מן החי א״כ שפיר לוקמי במפרכסת ושרי לכלבו כיון דלא שייך גבי אבר מן החי רק לנכרי אסור משום לפני עור ועוד לוקמי׳ באבר מן החי בטמאה דכ״ע ישראל אינו מצוה משום אבר מן החי ולנכרי אסור. ועיין בשו״ת אמונת שמואל סימן י"ד שרצה לומר אף בטמאים דכל היכא דאין הישראל מצוה גם אין איסור לפני עור אם נותנו לנכרי ונזיר שאני וא"כ ה״ה מפרכסת אמנם כבר השיג עליו הפר״ח בי"ד סימן ס״ב ועיין בבני חייא שם. והנכון מדקתני סתם אבר מן החי משמע ליה דמיירי שהוא אבר מן החי גם לישראל ולא לבן נח בלבד דאל"כ הוה ליה למימר דבר האסור לבני נח. ועיין לשון ערומים בלשונות הרא״ם דף ח׳. תבואות שור קי״ד. ידי משה קמ״ו ע״ב ע״ג. זרע יעקב בדרשות דף כ״ה:

*והרי* שור הנסקל. עיין שער המלך ח״א דף ד׳ ודף ה׳. מגן שאול סימן מ״ד. קהלת יעקב נ"ט ע״ג. עיין ידי משה דף ק״מ. גופי הלכות י״ד ע״ב ט״ו ע״א:

*טעמא* דכתיב ובעל השור נקי. עיין גופי הלכות. שער המלך. בית ישחק ל״ג ע״א:

*ובעל* השור נקי להנאת עורו. אורים גדולים ח״ב דף ל״ח. עיין זרע יצחק. לימודי ה׳ י״ח ע״ד.

*והרי* ערלה. גופי הלכות ט״ו ע״א:

*מנין* שלא יהנה ממנו. קרית מלך רב ח״ב בשו״ת סימן כ״ח:

*רשי׳* ד"ה ומה אבר מן החי. עיין מהרש״ל שכתב דהוכרח רש״י לפרש כרת דאי לאסור משום דם מן החי לא צריך דק״ו הוא מבשר מן החי. ומלבד שאין לשון רש״י מורה כן מדכתב לבסוף אבל דם הקזה מותר משמע דלולא זאת הקישא הוי שרי ולא הוי אסור משום בשר מן החי אף גם אחר המחילה כי רבה היא מכבוד הרב ז״ל לפי שעה אישתמיטתיה ליה סוגיא דסנהדרין דף נ״ט שהרי שם מבואר דפלוגתא דר״ח בן גמליאל ורבנן הוא ור״ח ב״ג מוקי הך קרא לדם מן החי לחייב עליו משום דם מן החי ורבנן מוקי לה לדם הקזה שהנפש יוצאת בו והוא הך דרשא דהכא וכתב רש״י שם אליבא דרבנן אבל איסור חיות לא נזכר בו ולא בשום דם הרי להדיא דסבר רש"י דאין נזכר כלל איסור חיות גבי דם. ואי כדעת מהרש״ל הרי מק״ו נפק. ומה דקשה למהרש״ל למה צריך רש״י לאוקמיה בכרת ולא משום איסור דם מן החי. רש"י מוכרח לזה מכח סוגיא דסנהדרן דהרי רחב״ג מוקי לה לדם מן החי מכלל דרבנן דמוקי בדם הקזה לא מחייבי כלל משום דם מן החי אף שאר דם. ותו דגם מדברי רחב״ג נסתר סברת מהרש״ל דאי אפשר ללמוד מק״ו דם מן החי מבשר. א״כ מה צריך רחב״ג ללמוד מהאי קרא הא מק״ו הא נלמד אלא וודאי כוונת רשי׳ כמ״ש. ועיין לימודי ה' לימוד ל״ט:

*תוס׳* ד״ה ואבר מן החי וי״ל כיון דבשכר הי׳ אסור דבריהם מגומגמים דלכאורה נראה מדבריהם דלא הי׳ בנוסחא שלהם הא לכלבים שרי ורק קושיות הגמרא היא דמשמע דאי לאו משום איסור משום לפני עור הוה שרי וש״מ דמותר בהנאה וע״ז הקשה דמאי מקשה כיון דאבר מן החי הוא של בני נח ונותן לבני נח מה הנאה יש כאן ולמה יאסר אי לאו משום לפני עיור וע״ז יצדק התירוץ שלהם דהגוי מחזיק לו טובה וא״כ אי אסור בהנאה בלאו לפני עיור אסור. אמנם לפי הנוסחא בגמרא שלנו הא לכלבי' שרי וודאי לא קשה קושייתם דהרי עכ״פ מוכח דשרי בהנאה דאל״כ איך שרי ליתן לכלב וגם תירוצם אינו מובן ונראה לכאורה לומר שהם הבינו הא לכלבים דקאמר תלמודא פרושא לכלבים דעלמא או לכלבו דנכרי וע"ז קשה להם דמאי קושיא בשלמא אי מיירי באבר מן החי דידי׳ הגוי מחזיק לו טובה אבל כיון דמיירי באבר מן החי דגוי ונותן לכלבו של גוי מה הנאה יש כאן וע״ז תירצו דעכ״פ כיון דמחזיק לו הגוי טובה במה שטורח ונותן לכלבו הנאה הוה. אמנם ראיתי בתשובת מהרי״ל סימן קנ"ז דהשואל רצה להוכיח דמותר ליתן איסור הנאה לבהמה של אחר מדלא מפרש התוס׳ הא לכלבו של נכרי שרי אלא וודאי בזה אין איסור בשל הגוי ומהרי״ל שם בסי' קס״א אדחה ראייתו דאיסור הנאה לא שייך בבני נח. ונראה שם מדברי השואל דכוונת התוס' מדלא הקשה מרישא דברייתא לא יושיט אבר מן החי לבני נח הא לכלב שרי וסיים ת״ל לפני עיור משמע דעיקר הקושי׳ היא מדצריך לטעמא דלפני עיור ש״מ היכא דלא שייך טעמא דלפני עיוור כגון ליתן אפילו אבר מן החי שלו לכלבו שרי דאין כאן איסור הנאה דאי ס״ד דיש כאן איסור הנאה ל״ל טעמא דלפני עיור תיפוק ליה משום הנאה ודקאמר הגמרא הא לכלבים שרי אין הכוונה כלל על כלבים של גוי אלא כלומר הא בהנאה שרי כגון ליתן לכלבו. ומה שאמר הגמרא הא לכלבים הוה כאלו אמר הא בהנאה שרי וע״ז הקשו התוס׳ שפיר כיון דשל גוי הוא אין כאן איסור ותירצו דאי הוה שייך איסור הנאה אף בשל גוי אסור אף בלא לפני עוור משו׳ הנא׳: ושוב ראיתי בלשון ערומי' בלשונו׳ הרא״ם דף ח׳ שגם הוא פירש דברי תוס׳ בכלבו של גוי וכן כתב עוד משם מהר״ם מלמד ונראה דלא ראה תשובת מהרי"ל והוא הבין דעיקר הקושיא מן הא לכלבים שרי. אמנם באמת עיקר הקושיא מן הא דקאמר טעמא משום לפני עיוור וכמ״ש מהרי״ל וכמ״ש בארוכה. ולמה שהקשה מהרש״א על התוס' עיין לשון ערומים שם. ושופרא דיעקב:

*תוס׳* ד״ה מנין שלא יצבע כו׳ ולמ״ד אין שבח עצים בפת כו׳ משמע למ״ד יש שבח עצים בפת לא צריך לאוקמי׳ בשמן ולקמן דף ע״ה ד״ה וגרפו כתבו בשם ר״י דאבוקה כנגדו לא אסר אלא מדרבנן וכן הקשה בשער המלך ומה שתירץ הוא דוחק גדול ונראה לומר דאע״ג דאבוקה כנגדו הפת אינו אסור אלא מדרבנן עכ״פ איסור תורה הוא להסיק בו לכתחילה אלא שאם היסק הפת מותר מן התורה. ולמ"ד אין שבח עצים אף לכתחילה מותר להסיק מן התורה ועיין על התו׳ משפטי צדק ח״ב סימן ויו שער המלך ח״א ע״ד ע״א:

*תוס׳* ד״ה לכם. עיין הליכות אלי׳ דף ס״ה. משפטי צדק ח״ב סימן ויו:

*מחתני הרבני מהורר אברהם אויערבאך נר"ו*

*תניא* שמעון העמסוני היתה דורש כל אתין שבתורה כו' ע״ש בגמרא והקשה המהרש״א והרי״ף בעין יעקב דלמעלה מפסוק זה בפסוקים ואהבת את ה׳ אלקיך ולמען תירא את אלקיך מאי עביד ליה ואי דריש שם לרבות ת״ח גם כאן הוה ליה לדרוש עי״ש מה שתירצו ונראה ליישב הכל על נכון דידוע דעבודת ה׳ מתחלקת לשני אופנים ה"א הוא עובד מיראה והשני הוא עובד מאהבה והרצוי בהם הוא עובד מאהבה לפי שתכלית היראה היא לעובדו אח"כ מאהבה וזה טבע הצדיקים כשירא אדם את ה׳ ויפחד ממנו ויכיר גדולת מעשיו והנהגתו עם ברואיו יבוא בלבו האהבה לכך אצל הקב״ה מרוצה היא לעבודת היראה אבל אצל תלמידי חכמים נראה לכאורא שיראת ת״ח אינו טובה לפי שע״י המורא והיראה יברח מהם ולא ידבק בלומדי התורה ואינו בא כלל לאהבה אותם ואמרו בפרקי אבות והוי זהיר בגחלתם שלא תכוה וא״כ יאמר אדם מה לי ולצרה זו אבל באמת זה אינו דגם יראת ת״ח היא טובה דהרי דכשיחשוב אדם על מה מתירא מפני ת״ח מפני שלא יכוה בגחלתם נמצא פשוט אצלו שלימוד התורה הוא יקר מאוד וא״כ יתלהב גם בלבו חשק הלימוד וכיון דעל על. וכן אמרו בשבת דרחים רבנן הוין ליה בנין רבנן דדחיל מרבנן איהי גופא הוי צורבא מרבנן ע״ש ואמרו בגמרא את ה׳ אלקיך תירא ואותו תעבוד ובו תדבק ובשמו תשבע אם יש בך כל המדות הללו אז בשמו תשבע ואם לאו לא תשבע. ונראה שכיונו לזה דלכאורה מנל״ן לדרוש זה הפסוק רק הוכיחו מזה דלמה ~דלמה~ הוצרך הכתוב לומר ובו תדבק רק דידוע דדביקות אצל השב״ה לא שייך רק גבי עובד מאהבה דגבי יראה לא שייך דביקות כידוע לבאים בסוד ה׳. וזה פירש הפסוק את ה׳ אלקיך תירא שתהיה עובד מיראה לפי שאח״כ ובו תדבק שמכח יראה בא לידי אהבה ואח"כ ובשמו תשבע אבל כשתהיה עובד מיראה לחוד אין אתה רשאי לישבע בשמו ובע״כ שכיוונה התורה לזה דאי לאו הכי למה לא כתבה התורה ובשמו תשבע במקום אחר אלא שהתורה כיוונה דוקא לעובד מאהבה. לכך בפ׳ ואתחנן נאמר את ה׳ אלקיך תירא ואותו תעבוד ובשמו תשבע ולא נאמר ובו תדבק שדברי תורה סתומים במקום זה ומפורשים במקום אחר והכי פירושו את ה׳ אלקיך תירא ומכח היראה ואותו תעבוד ומכח עבודת ה׳ האהבה יבוא ממילא כאמור במקום אחר ובו תדבק וילמד סתום מן המפורש נמצא על דרך זה גם יראת תלמידי חכמים היא טובה שמכח היראה בא לידי אהבה. והנה יש לדקדק בגמרא דקאמר שמעון העמסוני היה דורש וגבי ר״ע אמר עד שבא ר״ע ולימד למה לא אמר נמי עד שבא ר״ע ודרש רק דידוע דסתם דרשה היה מענינו של פסוק עצמו אבל הלימוד הוא ממקום אחר.  ולפ״ז מיושב דברי הגמרא על נכון שמעון העמסוני היה דורש דוקא מניה וביה מענינו של פסוק עד שהגיע לאת ה׳ אלקיך תירא האמור בפרשת ואתחנן שלא כתיב ובו תדבק ולמעלה אצל ואהבת את ה׳ אלקיך ריבה תלמידי חכמים כמ״ש המהרש״א והרי״ף והתחיל תמה דאיך ירבה גם הת״ח ליראה דא״כ יברחו מהם כל אדם ויאמרו מה לנו ולצרה זו דהואיל שלא נאמר בפסוק זה ובו תדבק לא משמע ליה לשמעון העמסוני רק עבודת יראה לכך אמר אקבל שכר על הפרישה דייקא שהואיל שאינו מרבה ת״ח ליראה יש לי שכר שלא יברחו מהם בני אדם עד שבא ר״ע ולימד דייקא שלימד ממקום אחר מפסוק את ה׳ אלקיך תירא האמור בפרשת ואתחנן ששם נאמר ובו תדבק ומפורש שיראה מביאה לכלל אהבה ה״ה גם כאן פירוש התורה עבודת אהבה ויכול לרבות ת״ח שיראתם ג״כ מביאה לכלל אהבה. ודוק היטיב:

*ובזה* ישבתי פירוש הפסוקים בתהלים:

ספרו בגוים *את* כבודו וגו׳ והך קרי ולא כתיב ונראה ליתן טעם דהרי כל אתין רבוין וא״כ הך את נמי מרבינן כבוד תלמידי חכמים שהשוה המקום לכבודו אבל הגוים אינם מודים לזה שהם אומרים שהתורה בטילה ח״ו ואין לה׳ חפץ בה וזה פירוש הפסוקים ספרו בגוים כבודו לחוד בלא את שהם אינם מרבים כבוד תלמידי חכמים שהם אומרים כי גדול ה׳ ומהלל מאוד ואין לו עסק עמכם אבל אנחנו צאן מרעיתו יודעים שעוז והדר לפנינו שעוז והדר היא התורה שנקראת עוז וא״כ אצלינו היא את כבודו לרבות תלמידי חכמים ג״כ כמ״ש ודוק:


% צב

%% א	

*תוספות* והאמר ר׳ יוחנן וכו' הכא אין נ״מ דבלא״ה פליגי רבנן עליה. כוונתם דאין לומר דאע״ג דאין הלכה כסתם היכא דרבים פליגי אח״כ עליה אבל היכא דיחיד פליג עליה ודאי הוי כיחיד במקום רבים וא״כ שפיר מקשה. דהא האי הלכתא דפסק כר"ש בלא״ה קשה למה פסק כיחיד נגד רבים וצ״ל משום דמסתבר טעמא וא״כ אף אם יהי׳ הסתם ג״כ נגד ר״ש מאי נ״מ דהא מסתבר טעמיה ולפיכך הלכתא כוותי׳ אף כנגד רבים וכן פירש בשער המלך ח״ג דף ל״ב ע״א אלא שהשיג על הרב יבין שמועה כלל רנ״ט שנראה שהבין דברי התוספות בדרך רחוק וכאלו הבין שהסתם הוא כר״ש ובאמת אין מוכרח בכוונתו אלא שהביא רק ראי׳ מדברי התוספות מדכתבו יחיד כנגד רבים ומשמע הא אלו הסתם הוה כנגד רבים הוה הדבר שקול ואין הכרע כמאן ההלכה והקשה בשער המלך דמדברי התוספות ביבמות דף מ״ב משמע דהיכא דסתמא פליג על היחיד בסתם ואח״כ מחלוקת אפילו דמסתבר טעמא דיחיד לא פסקינן כותיה כיון דבלא״ה רבים פליגי עליה וגם הסתם דלא כוותיה ומה שתירץ הוא דוחק ונראה לומר דהתוספות ס״ל דבערובין דמקילינן לא אמרינן האי כללא לא מבעי׳ אם ר' יוחנן ס״ל נמי כר׳ יהושע ב״ל הלכה כדברי המיקל בעירוב בוודאי דליתא להאי כללא אלא אפילו אי ר׳ יוחנן לית ליה דריב״ל כמו שמסופק הרמב״ן בילקוטיו ואחד מן הראיות מדהוצרך הכי לפסוק הלכה כר״ש ובאמת יש לדחות דעיקר מה שבא לאשמעינן דהלכה בין עירבו בין לא עירבו ודלא נימא כרב יהי׳ איך שיהי׳ אפילו להנך דלא סברי הלכה כדברי המיקל הלכות עירובין קילא ואין להקשות ממנו לשאר דינים אבל הלכה כסתם משנה משמע בכל מקום:

*באותו* הדיבור הוה מחלוקת ואח"כ סתם. וכתב מהרש״ל דלהכי הוצרכו התוספות למימר דמחלוקת הוא אע״ג דמן הסתם לחוד נמי קשיא כיון דכאן לא נחלקו בגזירה משום דלא תקשי נמי לשמואל איך פסק נגד הסתם שלא מצינו חולק ולפיכך כתבו דמחלוקת הוא ובאמת יש לדקדק דאכתי מי ניחא לשמואל יהי׳ נמי מחלוקת ואח״כ סתם וכי יחלוק שמואל על הך כללא דהלכה כסתם ועל הדרך שכתב מהרש״א ל״ק כי אע״פ דהשתא נמי הי' יכול להקשות על רבי יוחנן אע״ג דלא הוה אמר הלכה כסתם משנה מן הכלל דמחלוקת ואח״כ סתם הלכה כסתם איברא די״ל דהא דלא מקשה לשמואל לפי מה שכתבו דר׳ יהודה סבר כר׳ שמעון ושמואל סבר כל מקום ששנה ר׳ יהודה בעירובין הלכה כמותו. ודע דבירושלמי קאמר ר׳ יוחנן דר"ש דוקא בעירבו מתיר ופליג על גמרא דילן:

*תוס'* ד״ה איכא דאמרי. עיין מהרש״א ולא ~הבנת~ {הבנתי} קושיתו דהתוספות לעיל מפרשים לפי סוגיא דלעיל דמשמע מדקאמר ור' יוחנן לטעמיה משמע דר׳ דאסר בעירבו גזר נמי דילמא אתי לאפוקי מאני דבתי בחורבא אבל הכא תוספות מקשים על הגמרא בעצמה דקאמר ור׳ יוחנן לטעמיה הא רב נמי ס״ל הכי בחורבה כיון דלא מנטרה.

*תוס'* ד״ה גפנים וכו׳ בנכנסין כותלי קטנה לגדולה. לפי מאי דמוקי לעיל הך מתניתן קטנה בעשרה לגדולה באחת עשרה לא יספיק זה לענין כלאים דקשיא דנימא לבוד ומאי דמתרץ הגמרא לעיל לענין שבת בוודאי לא שייך לענין כלאים וצ״ל דהך דינא דגפנים לאו בגוונא דמתני׳ ממש מיירי אלא במופלגת טובא דליכא למימר לבוד והריטב"א תירץ כפשוטו דמיירי דליכא מחיצות ממש רק ע״י גוד אסיק וא״כ לא שייך נראה מבחוץ. ובאמת יש לתמוה על הגמרא לעיל דהוכיח מזה דנראה מבחוץ ושוה בפנים אינו נידון משום לחי ולא דחי לה כדתירץ הריטב״א עיין מרכבת המשנה פי״ז דשבת הכ״ב:

%% ב

*תוס׳* ד״ה גפנים. ומדברי הרמב"ם נראה כרשי׳ כמ"ש מהר״י קורקס. ועיין מרכבת המשנה פי״ז דשבת הכ״ב:

*תוס'* ד״ה אשה בגדולה. הפוסקים המפורסמים השמיטו הך דינא דאשה וכתב בספר זכרון יוסף דף ע״ה דה״ט דלדעת רש״י כל הפוסקים חולקים בזה לפירוש ר״י ג״כ נדחה הך דינא מכח האי דאמרינן שם בגיטין תרי מקומות לא מושלי אינשי ובאמת קשים הדברים לאמרן דאי לדעת רש״י הרי ה״ה בהלכות גזילה הביאו וכנראה שלא חלק על זה הפירוש שהרי כתב ולשון המחבר כלשון הגמרא כלומר מה שיש לפרש בלשון הגמרא יש לפרש בלשון הרמב״ם ולא מצינו בהדיא מי שחולק רק הריטב״א בב״מ והובא בשיטה מקובצת ושם כתב כי עוד האריך בגיטין ובחידושי הריטב״א שלנו ממסכת גיטין ליתא. ואולי הוא מהדורא אחרת כי כמה מהדורות יש כנודע גם רבינו ירוחם בנתיב כ״ד סוף חלק ה' הביא הך דינא דאשה בגדולה לפי פירוש רש״י דשניהם שלה גם באגודה הביא הך דינא ומחלוקת רש״י ותוספות וידוע כי האגודה מקצר מאוד ואינו מביא דיני׳ הנדחים וש״מ דלפסק הלכה הביאו גם הריטב״א כאן פירוש כפירוש התוספות ודחה פירוש רש"י ולא כתב כי גם לפירוש התוספות הך דינא נדחה מכח האי סוגיא שהביא הרב זכרון יוסף ובאמת יש לחלק דהתם רשותא אחריתא בגובה וגם חילוק רשות לענין שבת אבל הכא לאו רשותא אחריתא היא כלל ואין לו שם לווי לא דמיא כלל להתם שפיר השאיל הגדולה כי השאיל גם את הקטנה. סוף דבר באשר אני רואה כי האגודה לא דחה דין זה מהלכה וגם רבינו ירוחם הביאה וה״ה לא דחאה אין בידינו כח לאמר ששאר פוסקים דחאוה מהלכה וטעמם צ"ע:

*תוס'* ד״ה תשעה בגדולה כו' לכאורה נרא׳ דלענין צירוף פליגי כו׳. רש"י פירש כן להדיא בפסחים. ועיין בליקוטי הרמב״ן שנדפס מחדש שם בפסחי׳ ולפמ״ש הוא יש ליישב פירוש רשי':

*תוס'* ד״ה אמר ליה ~רבה~ {רבא} כו'. עיין מהרש״א שבתן טעם למה התוס' לא גורסים לעיל יתיב רבה ור׳ זירא ולי נראה כפשוטו משום דקאמר ויתיב אביי גבייהו משמע דהוה יתיב גבייהו כתלמיד היושב לפני רבו. וא״כ בע״כ רבה הי׳ שהי׳ רבו של אביי כנודע משא״כ רבא שהי' חברו ואם לא הי׳ יושב כתלמיד לפני רבו הל״ל יתיב רבה ור״ז ורבה בר רב חנן ואביי אלא וודאי כתלמיד לפני רבו הי׳ ומוכרח דרבה הי׳ ולא רבא. ומיהו לפי מה שכתבו התוס' בכריתות דף י״ח ע״ב דרבה בר רב חנן חברו של ~של~ {ט"ס} אביי ושכן משמע בברכות דף מ״ח (ועיין מה שכתבתי שם) בוודאי קשה למה נקט האי לישנא ויתיב אביי גבייהו דמשמע כתלמיד לפני רב:


% פא

%% א	

*בכל* מערבין ומשתתפין. עיין מה שכתבתי בר״פ בכל מערבין:

*רש"י* ד״ה לא זכו לו מעותיו כו'. לשון רש״י מגומגים כמו שכתבו המפרשים ועיין בתי״ט ותמצית כוונת חכמים הוא לפי שנתן המעה דעתו הי׳ שיקנה הככר במעה והחנווני שמזכה דעתו שלא לזכות בחנם אלא במעה ונמצא שיש ב' סברות שאין העירוב קנוי לו אי מצד הזוכה שהרי אין דעתו לזכות אלא במעה וזה שזיכה לו אף שזיכה לו ע״י אחר בפירוש במתנות חנם שלא במעה מ״מ הרי שינה מדעת הזוכה והוה מערב שלא מדעתו ויש ג״כ לומר דהגריעותא מצד המזכה שהרי אין דעתו לזכות אלא ע״י המעה ולא בחנם וא״כ כיון דמעות אין קונות הוי מערב שלא מדעתו שהרי אין המעה קנוי׳ לו ואם נתפס הריעותא מצד המזכה א״כ אם החנווני זיכה לו בפירוש ע״י אחרים בחנם ולא על סמך העירוב קנה העירוב וזה דעת רש״י כמו שהבינו התוספות אמנם התוספות כתבו דאפילו זוכה בפירוש לא מהני מצד גריעותא דזוכה שלא הי׳ דעתו לזה והריטב"א כתב שגם דעת רש״י כן ולאו בדוקא נקט יע"ש והקשה בלשון לימודים דף פ״ב בשם הרב ר מרדכי רוביו ז״ל דהא בב״מ דף ס״ג כתב רש״י דמותר לפסוק על הפירות כשיש לו ואע״ג דמעות לא קנה מ״מ כשהוקרו ברשות הלוקח אתייקר כיון דהמוכר צריך לקבל מי שפרע וא"כ הכי נמי נימא הכי כיון דהמוכר החנוני מקבל מי שפרע ברשותי׳ דלוקח היא ואם לענין רבית החמור מקילינן בהאי טעמא לכ״ש לענין עירוב הקל. ועתה יצא לאור ספר שמן המור להרב ר״מ רוביו ז״ל ונדפס הקושיא שם בחלק אבן העזר דף ל״ז והתירץ הנכון לזה דהתם שאני דוודאי הלוקח אין דעתו לחזור כיון שנתייקרו והמוכר אין רוצה לחזור מכח מי שפרע ולפיכן שרי דוודאי אלו לא הוה המוכר מקבל מי שפרע הוה אסור ליתן ללוקח דכיון דנתייקרו אמרינן שמחמת הלואה נותן דבלא״ה לא הי' נותן ללוקח אבל כיון שמחויב מכח מי שפרע לאו בשביל זה הוא נותן ללוקח אלא כדי שלא לעבור במי שפרע אבל הכא ניהי דהמוכר לא חזר בו ורוצה ליתן מ״מ הלוקח יכול לחזור אם ירצה (בפרט למאן דמוקי מתניתין בערובי תחומין) לפיכך אמרינן דלא זכו ולא סמכיה דעתיה וקרוב לזה תירץ בשם בעל בתי כהונה ויותר נראה דהתם וודאי אין הפירות קנוים ללוקח אלא דהמוכר מותר ליתן ללוקח אע״פ שלא קנה מטעם מחזי כרבית אבל הכא בעי דוקא קנין והרי לא קנוי׳ לו במעותיו:

%% ב

*מ״ט* דר״א כו׳. בספר שו״ת בני יעקב כתב דמוכח מסוגיא דידן דכיון דמשיכה קונה ולא מעות אע״פ שמשך אין הקנין חל למפרע משעה שנתן הדמים אלא דוקא משעה שמשך. ונראה כי כוונתו מדאמרי חכמים לא זכו לו מעותיו משמע דבכל ענין לא זכו לו מעותיו ואע״פ שימשוך אחרי כן ואי אמרת שזכו לו למפרע משעת נתינת דמים למה לא קנה עירוב זה נראה ברור בכוונתו ומ״מ אין ראיה זו מוכרחת דלעולם דקנה למפרע ומ״מ בשעת העירוב היה העירוב שלא לדעתו ואע״ג דאמרו חכמים לא זכו לו מעותיו ומשמע בכל ענין היינו באותו שעה שהניח העירוב לא זכו לו מעותיו עדיין ולפיכך אע״פ שמשך אח״כ לא הוי עירוב ובקרבן אליצור דף קל״ד כתב דכוונת הרב בני יעקב דאי אמרת דזכי למפרע הוי קנין זה תלוי ועומד כשימשך חל למפרע וא״כ מה שאל מ״ט דר״א גם לרבנן למה לא זכו לו מעותיו והוא דחה דשאני עירוב דחכמים ~עשאו~ {נדצ"ל עשאוהו} שלא לזכות למפרע שלא יבא לידי איסור כיון שזה לא יודע דילמא ילך לצד אחר ואחר המחילה זה ניחא בערובי תחומין אבל מה טעם בערובי חצירות דהא וודאי משנה בע״ח מיירי ואפילו לדעת הרשב״א שהביא הריטב״א דמתניתן מיירי בעירובי תחומין זה דוקא לר״י בן לוי דרבי יהודה לפרש בא אבל לשמואל דרבי יהודה לחלק בא בוודאי מתניתן מיירי אף בעירובי חצרות:

*מאן* שאר כל אדם בעל הבית. בירושלמי משמע לחד מ״ד דטעמא דרבנן דאין מעות קונות ובשאר כל אדם זכו לו מעותיו שהרי אף החנוני אם מזכה קנה ושאר כל אדם מזכה ותמה מזה בספר קרבן העדה על רש״י ותוספות דסברי דזיכוי לא מהני בחנוני ובאמת נר' כי הירושלמי חולק על תלמודא דידן דהרי לפי הירושלמי נראה דפליגי ר״א ורבנן אם מעות קונות או לא והא וודאי לא ס״ל תלמודא דידן וגם לפי הירושלמי. וכן דעת הרא"ש וודאי קשה אדמפלגי בין חנוני לשאר כל אדם לפלוגי וליתני בדידיה בד״א שלא זיכה אבל זיכה ע"י אחר זכו דהא באחר וודאי דצריך לזכות:

*ודע* דלמ״ד בירושלמי טעמא דר״א דמעות קונות דבר תורה טעמה דרבנן שחיישינן בחנוני שמא יוציא המעות. והנה בע״כ לתלמודא דידן צ״ל לר׳ יוחנן הך טעמא דאל״כ מ״ש מ״ד פרקים ולמה לא יהי׳ כ״כ מצווה בד׳ פרקים בשלמא לר״ה דמפורש הטעם דד׳ פרקים דזכין אדם שלא בפניו י״ל כהן לא הוי זכי׳ לא מיבעי' בעירובי תחומין אלא אפי׳ בעירובי חצרות כמ״ש הרא״ש אבל לר׳ יוחנן אין לחלק ובע"כ צ״ל שמא יוציא המעות ובשאר כל אדם לא חיישינן ולפי זה יש לומר דהך מ״ד ראשון שבירושלמי שהוא רבי יוחנן ס״ל דזכוי מהני בחנוני דדוקא לאידך קאמר בירושלמי אם מעות אין קונות ולפיכך הפוסקים כר׳ יוחנן שפיר סברי דזיכוי לא מהני:

*אבל* בכלי קני. עיין בריטב״א ומ״ש עליו בספר קהלת יעקב להרב מהרי״ט אלגאזי דף צ״ד ע״ד:

*כל* מקום שאמר רבי יהודה אימתי ובמה. עיין שבועות מ״ח ד״ה נשבע:


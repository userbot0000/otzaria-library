% ס

%% א

*הכל* הולך אחר המעמיד. עיין לעיל ט"ו ד"ה ור"מ:

*רש"י* למאי חזיא לתכשיט דקתני אינו חייבת חטאת כוונת רשי' דהמקשן הי' סבר דהתנא קאמר בסתם מחט שאין נקובה שאין צריך לאשה כלל בה לתכשיטיה וא"כ פשיטא דכשמוציאה בידיה דחייבת חטאת דהוי כמוציאה שאר כלי שאין בו צורך כלל לתכשיטיה דפשיטא שהיא חייבת חטאת אלא וודאי מדנקט התנא שאין חייבת ש"מ דמחט שאינו נקובה לצורך תכשיטיה הוא וע"כ פריך למאי חזיא ומשני ליה דודאי לצורך תכשיטיה הוא שכן אוגרת בה שערה ולכך אינה חייבת חטאת ומעתה מתורץ מה שהקשו תוספות לרשי' דמאי משני אם משא הוא דבודאי אם אינו לצורך תכשיטיה משא הוא הא כל לצורך תכשיטה הוא לא הוי משא:

*תוס'* ד"ה תהוי כבירית כו' אלא שבירית באחד וכבלים בשנים וכו' לא ידעתי מאי קושיא לרש"י מזה דהא ה"א בגמרא אבל ר"ה מסיק דאידי ואידי בשתים וכן כתבו הם עצמם לקמן בד"ה בירית למאי דס"ד השתא דבירית באחת וש"מ דלמסקנא אינו כן ואי קשי' להו לפי ה"א דלקמן אי הטעם משום צניעות למה כבלים אין יוצאין י"ל דבודאי לפי ה"א לא הוי סבר הטעם משום צניעות אלא כמו שכתבו הם לקמן משום דגנאי הוא להראות אחת אבל לפי המסקנא דאידי ואידי בשתים ודאי הוה הטעם משום צניעות ולכן שפיר מקשה אביי הכא לפי המסקנא שם ומה שהקשה עוד דלמה לו להזכיר כאן בירית טהורות אלא הוה ליה למימר סתם ותהוי כבירית כבר נשמר רשי' מזה וכתב טהורה דלאו תכשיט כלומר דלא יקשה הא דרבה מאי ראי' מבירית דשם הוי תכשיט אלא דשרי דלא שלפא משום צניעותא אבל כאן ניהו דגזירה דשלפה ליכא מ"מ לא הוי תכשיט כלל ולהכי אסור לזה הביא ראיה מדטהורה היא ש"מ דלא הוה תכשיט רק לתשמיש הכלים ואפ"ה שרי לצאת בשבת א"כ הכא במחט נמי זה נ"ל נכון לתרץ דברי רשי':

*בא"ד* וצ"ל דאטומאה נמי פריך כוונתם מבוארת לפי שפירשו דהמקשן הוה פשיטא ליה דמחט שאוגרת בו השער טהורה ומקשה ותהוי כבירית טהורה כלומר שתהא כבירית שטהורה כן נמי טהורה המחט ועל זה הקשה הרשב"א כיון דפשיטא ליה לתלמודא דמחט שאגרת בו השער טהורה א"כ למה אמר דא ודא אחת היא לזה כתבו וצ"ל דאטומאה נמי פריך כלומר דלהמקשן אדרבא פשיטא ליה דכל המחטים טמאים והמקשן הקשה קושיות הרשב"א נמי וזה שאמר ותהי כבירית כמו שבירית טהורה ויוצאין בו בשבת כך מחטיהם טהורה ויוצאין בה בשבת אלא ודאי ש"מ דאין אוגרין השער במחט ולכך לא נמצא מחט טהורה זה פשוט בכוונתם ודברי מהרש"א תמוהים לכאורה וע"פ הדוחק י"ל שנתכוון למה שכתבתי:

*תוס'* ד"ה ולא בסנדל. שער המלך ח"א נ"ז ע"ג.

%% ב

*י"ט* ושבת כי הדדי ננהו. עיין לעיל כ"ד ד"ה גזירה י"ט:

*רשי'* ד"ה נעקרו. פרי האדמה ח"ג דף ע"א מנחת בכורים

*תוספות* ד"ה השתא. מגילת ספר לאוין ס"ד ע"ג משנה למלך פ"ח דלולב ה"ז. זרע יצחק עיין זבחים ק"ז. כתובות צ"ז ובריש פ"ב דב"ק ב"מ. ריש פרק נגמר הדין חולין קמ"א יומא כ"ג ד"ה שתים. סוכה ב' ד"ה עד. נידה ל"ז ד"ה ארבעים. כתובות ס' ד"ה ר' יהושע:

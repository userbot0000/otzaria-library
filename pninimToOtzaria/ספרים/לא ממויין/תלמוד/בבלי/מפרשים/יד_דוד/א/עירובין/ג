% ג

%% א
   
*אמלתראות* של ~מילת~ {צ"ל מילה}. עיין מנחות כ״ח ד"ה אכסדרה:

*דאי* אשמעינן גבי סוכה בהא קאמר ר' יהודה אבל מבוי דלהילוך קעביד. ומסוגיא זו הוכיח הריטב״א דגם לרבי יהודה קורה טעמא משום היכרא אמנם רבינו יונתן בפירושו לרי״ף כתב דלר׳ יהודה קורה טעמא משום מחיצה. ועיין בספר תורת חיים שהקשה ג״כ מזו הסוגיא על רבינו יונתן ועיין בהון עשיר ואפשר לתרץ דהכי נמי קאמר הגמרא אי לא הוה אשמעינן פלוגתא דכאן הוה אמינא דגם רבי יהודה סבר קורה טעמא משום היכרא ומודה דפסול למעלה מ״ך משום דלהילוך עבידא כאן וליכא היכרא קא משמע לן טעמא דרבי יהודא משום מחיצה ומשום הכי מכשיר אפילו במבוי דלהילוך עביד כיון דאין צריך היכר (ולפי זה יפרש ר׳ יונתן אבל מבוי דלהילוך עביד שהאמת כן הוא ואלו הוה סבר רבי יהודא קורה משום היכר באמת הוה פסול ולא מהני היכרא ולא כדמפרשינן לפי פשוטו דהוה טעינן לומר דלהילוך עביד ולא מהני היכרא לרבי יהודה אבל האמת אינו כן אלא דמהני היכרא) ואף על גב דבלאו הכי מוכח דקורה משום מחיצה לרבי יהודה מדקאמר מערבין רשות הרבים כמו שהביא רבינו יונתן אפשר דהוה מפרשינן טעמא דרבי יהודה משום דסבר שתי מחיצות דאורייתא כמו שכתבו התוספות בשבת דף ~ויו~ {כ"ה במקור; וצ"ל וי"ו} אבל השתא דבע״כ מוכח מכאן דסבירא ליה לרבי יהודא קורה משום מחיצה דאם לא כן לא הוה מכשיר למעלה מ״כ כיון דלהילוך עביד וליכא היכרא אם כן גבי מערבין רשות הרבים נמי נפרש טעמא דרבי יהודה כן ובאמת דפשטא דגמרא הכי משמע כדברי רבינו יונתן מדקאמר לרבנן קורה טעמא מאי משום היכרא משמע הא לרבי יהודא לאו טעמא משום היכרא אלא משום מחיצה. ולפי זה אפשר ליישב קושיות התוספות בד״ה ורב נחמן בר יצחק הא דלא מקשה לרבה גופיה דבוודאי לרבה הוה מפרשין דבין רבנן ובין רבי יהודה ס״ל קורה משום היכרא ולפיכך שפיר הוצרך לאשמעינן אליבא דר׳ יהודה דאף דלהילוך עבידא מהני היכרא (וכן להיפוך) אבל השתא דאמרת לרב נחמן בר יצחק לרבנן קורה משום היכרא ומשמע אבל לרבי יהודה משום מחיצה ומנליה לרב נחמן בר יצחק הא דילמא גם לרבי יהודה קורה טעמא משום היכרא אלא וודאי צריך לומר דסבירא ליה לרב נחמן דאין סברא כלל היכא דלהילוך עביד שיהי׳ כשר למעלה מ״כ דליכא היכרא ולפיכך צריך לומר בע״כ טעמא דרבי יהודה דמכשיר דסבר קורה משום מחיצה אם כן שפיר מקשה תרתי למה לי כיון דאין סברא כלל להכשיר היכא דלהילוך עביד יותר מ״כ ממילא נשמע לרבנן דפסול וטעמא דרבי יהודה דסבר קורה משום מחיצה כבר נשמע מהך דשני בתים בשני צדי רשות הרבים ומתרץ הגמרא דלעולם הוה טעינן והוי סברי כיון דלהילוך עבד גם לרבי יהודה פסול למעלה מ״ך דסבירא ליה טעמא משום היכר ומהך דשני בתים אין ראיה כמ״ש דסבירא ליה ב׳ מחיצות דאורייתא להכי הוצרך לן לאשמעינן הך גופה דלרבי יהודה קורה טעמא משום מחיצה איברא התוספות לשיטתם שפיר הקשו דסבירא להו דבאמת טעמא דרבי יהודה גבי מערבין רשות הרבים משום דסבר דשני מחיצות דאורייתא אם כן שפיר יש לומר דרבי יהודה סבר קורה משום היכר וכדברי הריטב"א:

*וראיתי* לבאר דברי רבינו יהונתן כי דבריו באו קצת סתומים:

*כתב* וזה לשונו אבל חכמים חששו כיון שצדו האחד רשות הרבים כו׳ אי נמי כי היכא דלא ליתא לטלטולי עד כאן לשונו. נראה שכוונתו למאי דאמרינן לקמן דף ח׳ לחד תירוצא טעמא דנחלקו אי מותר להשתמש תחת הקורה אי היכרא ~מלגאו~ {צ"ל מלגיו} או היכרא מלבר ומפרש הרב אי היכרא ~מלגאו~ {צ"ל מלגיו} היינו לבני מבוי כדי שלא יתירו טלטול ברשות הרבים ויאמרו בני מבוי כשם שאנו מטלטלים במבוי כך אנו מטלטלים ברשות הרבים ומאן דאמר היכרא מלבר היינו לבני רשות הרבים כיון דשוה הוא דלא ליתי לטלטולי מרשות הרבים למבוי ואף על גב דנראה מהגמרא דאי אמרינן היכרא ~מלגאו~ {צ"ל מלגיו} תחת הקורה אסור ובאמת פסקינן תחת הקורה מותר ושמע מינה דאמרינן היכרא מלבר איברא כיון  דאיכא טעמא אחרינא בגמרא שם יש לומר להך טעמא אחרינא בגמרא קורה משום מחיצה אבל אי הוי קורה משום היכר אפילו היכרא ~מלגאו~ {צ"ל מלגיו} נמי מותר תחת הקורה דהוא רואה הקורה למעלה ממנו ואיכא שפיר היכרא אפילו לבני מבוי:

*כתב* עוד ור״י פליג כו׳ אלא לשם מחיצה דאמרינן פי תקרה פנימי יורד וסותם. כבר כתבתי לעיל ההכרח שהכריחו לומר דלרבי יהודה קורה משום מחיצה אמנם מה שכתב לרבי יהודה פי תקרה פנימי יורד וסותם יש לדקדק מנליה דאפילו לרבי יהודה קורה משום מחיצה דלמא סבר חודו החיצון יורד וסותם. ותו קשה דאם כן הוה פלוגתא חדשה בין רבנן לרבי יהודה דהא לפי זה לרבי יהודה אסור להשתמש תחת הקורה ולרבנן לפי פסק שלנו מותר. ונראה לי שהרב אזיל לשיטתו שפסק לקמן דלא כרי״ף בבין הלחיים דלחי משום מחיצה וחודו פנימי יורד וסותם הרי כל שהוא משום מחיצה אמרינן פנימי יורד וסותם ואם כן להך מאן דאמר לא שרינן בקורה אלא כיון דהוה משום היכרא הא אלו הוה משום מחיצה הי׳ אסור לטלטל תחת הקורה כמו בין הלחיים ולפיכך כתב לרבי יהודה פנימי יורד וסותם דלרבי יהודה קורה ולחי שווים הם:

*כתב* עוד ואזיל רבי יהודה לטעמיה. כלומר דשם מתיר רבי יהודה בין בלחי בין בקורה שמע מיניה דסבירא ליה דתרווייהו משום מחיצה וגם מוכח דסבירא ליה דלא אתא רבים ומבטלים מחיצה ורבנן דאמרו אין מערבין ר״ה בכך טעמייהו בקורה כיון דלא הוי רק משום היכר אם כן לא הוי רק שתי מחיצות ובלחי אף על גב דהוא משום מחיצה אפילו לרבנן מכל מקום סבירא להו דאתא רבים ומבטלים מחיצה:

*תוספות* ד״ה ורב נחמן בר יצחק. עיין בנחלה ליהושע שכתב אי פליגי במבוי לא ילפינן סוכה דבשלמא רבנן טעמייהו משום היכר אלא לרבי יהודה אינו משום היכר אלא דילפי מפתחו של מלכים. ולא הבינותי דבריו דוודאי לרבי יהודה הא דמכשירן למעלה מעשרים ורחב מעשר ילפינן מפתחיהן של מלכים שנקראו פתח אבל הא דקורה מתיר איך אפשר למילף מפתחו של מלכים ובע״כ צריך לומר טעמא או משום היכר או משום מחיצה:

*תוספות* ד״ה אמר רבה במבוי פסול ול״ג רב. ובירושלמי קאמר דרב מודה שצריך כל הקורה תוך עשרים משום הרואים שלא יאמרו שהוא למעלה מעשרי׳ ואפשר דסבירא להו לתוספות דתלמוד דידן פליג אירושלמי דהא ע״כ צריך לומר דבדינא דמתניתין נחלקו דאי לכולי עלמא לדינא דמתניתין כשר ורק שהוסיפו אחר כך להחמיר מפני הרואים אם כן מה קאמר בסמוך תניא דמסייע לך הא ליכא מאן דפליג דלמתניתין כשר אלא וודאי צריך לומר דמאן דאמר פסול סבירא ליה דמדינא דמתניתין פסול ולא סבירא ליה דחלל מבוי תנן וכן מאן דאמר בסוכה פסול לא סבירא ליה דחלל סוכה תנן ואף דהר״ן כתב בריש סוכה דמתניתין הכי דייקא הך מאן דאמר לא דייקא הכי ועיין בריש סוכה מה שהקשו שם בתוספות לרבה ומהר״ם לובלין נדחק בדבריהם דילמא באמת לא שלטה עינו עד סוף כ' ולא קשיא דהיא גופא קשיא ליה לתוספות דאם כן מה שיעור נתנו חכמים ובפרט לפי מה שכתבו כאן דאם צלתה מרובה מחמתה בתחתון כשר הרי דאם לא הי׳ העליון יוצא כשר ובע"כ דשליט עינא ואם כן למה יפסול אם יוציא למעלה מעשרים הרי שלט עינא על כל פנים בתחתון שהוא סכך כשר:

%% ב

*רש״י* ד״ה מחול הכרם כו׳ דהיינו סביב כמו מחולות. כלומר דמסתמא הגדר הוא סביבות כל הכרם אבל אין הכי נמי דאם לא הוה רק מצד אחד נמי דינא הכי וכן כתב בתי״ט פ״ה דכלאים:

*תוס'* ד״ה חלל סוכה כו׳ והא דקאמר הוצין יורדין לאו דוקא. וכתב מהרש״א דאהך מילתא גופא דקאמר אחד זה ואחד זה דמשמע מקצתו בתוך עשרים הוה להו לדייק כן ולפרש דאהכשר עשרים קאי ונראה לי דלא קשה דהא רבא דאמר אחד זה ואחד זה דכשר על אמוראי קדמאי קאי דנחלקו במקצתו תוך עשרים ומקצתו למעלה מעשרים וקאמר דאחד זה ואחד זה כשר היינו זהו שנחלקו בו דהרי חלל סוכה ומבוי תנן ואם כן אפילו יותר מזה כשר כל שאין החלל יותר מעשרים אמנם מהך דהוצין יורדין שם בסוכה שהיא הלכה פסוקה שם לכאורא הוה משמע דלא סבירא ליה חלל סוכה תנן ולית הלכתא הכי לפיכך הוצרכו לפרש דאהכשר עשרים קאי. ועיין מרכבת המשנה ח״ב פ״ד דסוכה הי״ג ועיין ברי"ף שכתב נותן הקורה משפת עשרים ולמטה והוא תמוה ~לכאורא~ {צ"ל לכאורה} והרי הגמרא אומר משפת עשרים ולמעלה וגם דברי רבינו יונתן מגומגמין וסתרי אהדדי דפעם אמר חלל עשרים ופעם אמר דקורה בתוך עשרים ועיין בהגהת הרי"ף שעמד על זה ולא תירץ כלום. ועיין יצחק ירנן דף נ״ט ע״ג שגם כן הוקשה לו והגיה בלשון רבינו יונתן ע״ש וראיתי בדרכי משה סימן שס״ג שנראה שעמד גם כן על זה וכתב שדעת הרי״ף ורבינו יונתן דלכתתילה די אם החלל עשרים וכל הקורה למעלה מעשרים אבל אם הניח הקורה למעלה מעשרים וצריך למעט יניח הקורה בתוך עשרים וסברא זו דחיקא כיון דגמרא אמר סתם חלל מבוי תנן מנלן לחלק בין לכתחילה לבא למעט ותו קשה דמאי מקשה הגמרא מהא דקאמר משפת עשרים ולמטה והא לכאורא הך ברייתא דכיצד הוא עושה סיפא דברייתא דלעיל הוא מבוי שהוא גבוה למעלה מ״ך ובתוספתא קאמר להדיא כיצד ממעט וקאמר אם בא למעט כיצד הוא עושה והרי לסברת הדרכי משה שפיר קאמר כיון דצריך למעט יניחנו משפת עשרים ולמטה ואין לומר דעל כל פנים קשה למה יניח כל הקורה תוך עשרים די אם יניח מקצת הקורה תוך עשרים דזה אינו דכשם שחלקנו בין לכתחילה לבא למעט נימא נמי דצריך כל הקורה בתוך עשרים וכנראה דהרב גופיה הדר ביה מדלא הזכיר כלום בש״ע מזה כי וודאי דעת הרי״ף ורבינו יונתן ראוי לחוש לסברתם ושמע מיניה דהדר ביה וסבירא ליה דלא	בדוקא נקטו ועדיין צ“ע:

*תוס׳* ד״ה כמאן דאמר כו׳ בארבעה פירושו ומשהו יותר. לקמן דף ה׳ כתבו בביאור יותר דאי אין רחב ארבע אין צריך לחי כדרבי אהלאי ואם כן בע״כ צריך רחב ד׳ ואם כן אי ארבע מצומצמת עסקינן לא הוי ארכו יתר על רחבו ולפיכך צריך משהו יותר כדי שיהיה ארכו יותר על רחבו. והנה לקמן דף י״ב ודף י״ג קאמר הגמרא דרב אהלאי תנאי היא ולפי זה הי׳ מקום לומר דארבע דוקא קאמר ולא סבירא ליה דרב אהלאי ומיירי דאין רחב ארבע ואף על פי כן צריך לחי. וכן נראה דעת רש״י לקמן ועיין מה שכתבתי שם ואביי דקאמר בארבע אמות אליבא דמאן דסבר כר׳ אהלאי קאמר ואם כן לדידיה צריך הרוחב ד' טפחים ואם כן אין לנו שיעור לאורך שצריך להיות יותר על הרוחב אוקמינן על ארבע אמות שהוא שיעור מקום וכדאמרינן לקמן וכמו שפירש רש״י גבי רחבה של מבוי בכמה כיון דאפיקניה מטפח אוקמי אד׳ טפחים אבל למאן דלא סבר כר׳ אהלאי ויוכל להיות האורך ד׳ טפחים מודה אביי דסגי נמי בהכי ולפי זה מתורץ מה שהקשו התוספות דהא אביי גופיה קאמר לקמן דמשך מבוי בד׳ אמות דזה הוא לרבי אהילאי. אמנם נראה דתוספות לא ניחא להו בהכי דאף על גב דפליגי תנאי בדר' אהילאי. אבל האמוראים בוודאי ~כולה~ {נראה דצ"ל כולהו} סבירא להו כוותיה מטעם דאמרינן בכל מקום אין פתח פחות מארבע וכן כתב רש״י לקמן בדף הי בד״ה ואי אמרת בד׳ ואי ליתא לדר׳ אהילאי אם כן הרי מצינו פתח מבוי פחות מ״ד ולהכי נמי כתבו כאן דאין פתח פחות מ״ד ולקמן הביאו ראי׳ מדר׳ אהילאי דכאן אין ראי' מר׳ אהילאי כמ״ש וכיון דכולי עלמא אית להו דר׳ אהילאי בע״כ צריך לומר דארבע ומשהו אורך קאמר ואם כן אביי דחולק לקמן וקאמר בד׳ אמות טעמא דידיה קאמר ושפיר הוקשה להם איך קאמר הכא ב״ד טפחים והוצרכו לתרץ דאליבא דרב נחמן קאמר:

*תוס׳* ד"ה והאיכא רצופין. דבריהם מגומגמין דלמאן מקשו אי על המקשן אם כן כיון דידע רוב אמות קאמר מכח מתניתין דגדר שנפרצו אם כן מאי מקשה תו מרצופין ואי על התירצן קאמרו הא בתירץ ראשון דמשני כרבנן לא סבירה ליה רוב אמות קאמר דאם לא כן לתרץ תיכף כר״ש. ונראה לי דוודאי קושיתם על המקשן דלמה מקשה מרצפין דהוא פלוגתא הוה ליה להקשות מגדר שנפרצה דהוא סתמא ותו דמשנת גדר נשנית בפ״ג דכלאים ומשנת רצופין בפ״ה ולכן תירצו דהמקשן הוה ידע בוודאי דרוב אמות קאמר לכן לא הקשה מגדר רק הקשה מרצופין לפי שהי׳ מסופק אם דינא דאביי הוא דוקא על אמות שהוזכרו בפירוש ולא על אמות שנלמד ממשמעות כמו שכתבו התוספות אחר זה או גם על אמות שנלמד ממשמעות דינא דאביי ולידע מה ישיב לו התרצן והתרצן באמת השיב לו כי מכח הך קושיא דמרצופין יכולני להשיב כרבנן כי אין דברי אביי אמורי׳ אלא על אמות שהוזכרו בפירוש. אמנם בלאו הכי צריך לומר רוב אמות קאמר מכת קושיא דגדר לפיכך ואיבעית אימא ר״ש ורוב אמות קאמר:

*באותו* הדיבור דרוב אמות קאמר. עיין מהרש״א ודבריו דחוקים גם באבן העוזר נדחק מאוד והנכון כמו שכתוב בתורת חיים דהרבה אמות נזכרו במסכת כלאים וכולם לחומרא אמנם הגמרא לא פרט אלא אלו קרחת הכרם ומחול הכרם לפי שזה הוא עיקר דינא דעבודת הכרם בד׳ אמות ומה שכתב רש״י כמה עבודת הכרם ארבע אמות כמלא בקר ליתא כן במשנה אבל הוזכרו כמה פעמים במשנה עבודת הכרם ארבע אמות ובפ״ג הזורע ארבע אמות שבכרם ונראה שלזה נתכוון רש״י:
   

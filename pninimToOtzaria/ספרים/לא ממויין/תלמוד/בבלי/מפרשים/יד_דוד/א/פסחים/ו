% ו

%% א

בהמת ארנונא. רשב״א סימן ש״מ עיין ב״ב נ' ד״ה קסבר קנין הפירות בכורות ט״ז ד״ה אין מקבלין. רצוף אהבה:

*כל* היכי דמצי מסלק ליה בזוזי. הא דפשיטא ליה לבעל האיבעיא דכל היכא דמצי מסלק בזוזי חייבת משום דידע הך ברייתא דתני חייבת ולפחות מיירי במצי מסלק והא דמקשי אח״כ והתניא חייבת אע״ג דכבר ידע החילוק לגירסת רש״י ניחא דכיון דברייתא סתמא תניא היה ספק לו אם הברייתא מיירי בבהמה או בעיסה ונסתפק בעיסה אי ג״כ החילוק או לאו. ולגירסת התוספות דברייתא בהדיא תניא בהמות ארנונא צ״ל דלהמקשה לא הוה ניחא ליה לאוקמיה ברייתא דחייבת במצי מסלק ליה כיון דחזינן באידך ברייתא דעיסת ארנונא דתני בהדיא דחייב אף בלא מצי מסלק ורבא השיב לו אדרבה כיון דהך ברייתא דעיסה בפירוש תניא אף בלא מצי מסלק ש״מ דהך ברייתא דבהמת ארנונא דוקא במצי מסלק דאי לא כן הוה ליה נמי למיתני בפירוש. ובשו״ת מכתם לדוד למהר״ד פארדו האריך בזה ומה שכתבתי נ״ל:

*עיסת* ארנונא. שו״ת הרשב״א סימן ש״מ וסימן תקכ״ו:

*ת״ר* נכרי שנכנס כו' יחד לו בית. הר״ן פירש דברי רש״י דמיירי בלא קיבל אחריות רק דהחילוק בהפקידו סתם ממילא חייב באחריות וביחד לו אינו חייב באחריות. והרמב״ן הקשה בליקוטיו על רש״י דהא עכו״ם אימעטו מדין שומרים עד שיקבל אחריות בפירוש גם במחנה אפרים דף כ״ג בחידושים סתר בזה דעת הר״ן בכוונת רש״י גם בהלכ' שומרים דף ס״א ע״ד האריך בזה וכתב דמסתמא אינו חייב בפשיעה והקשה לדעת הסוברים דלא חייב הישראל עד שיהיה עליו אחריות גניבה ואבידה ואיך אפשר שיהי׳ עליו אחריות גניבה ואבידה וכבר תירץ זה הרמב״ן בההיא חמירא דבני חילא כיון דהי׳ חייבין מדינא דמלכותא בגנבה ואבידה כדידהו דמי. ובספר חק יעקב נראה בסימן ת״מ דלדעת הסוברי׳ בח״מ סימן ש״מ דכל הפטורים מדין שומרים חייבים בפשיעה ניחא וכן כתב בשער המלך דף ע״ד ע״ד אלא שהוא דוחק וגם יש לספק אי שייך זה גם בנכרים ואפשר לומר לדעת רשי׳ כיון דחמץ בלא״ה אינו ברשותו ועשאו הכתוב כאלו הוא ברשותו כל היכא שבישראל חייב באחריות עשאו הכתוב כאלו הוא ברשותו גם בנכרי. ובאמת הך סברא שכתבו בחק יעקב ושער המלך דחייב בפשיעה הוא תמוה דהא הטעם דחייב בפשיעה מטעם דהוי מזיק בידים ואטו אם הזיק שאר חמץ שאינו ברשותו מי לא מחייב ואפ״ה אינו עובר וא״כ מהיכא תיתא יעבור על זה החמץ כיון דחייב אם מזיק בידים בשלמא אם חייב בגנבה ואבידה שפיר דבשאר חמץ שאינו ברשותו אינו חייב בגניבה ואבדה אבל אי לא מחייב רק מטעם מזיק א״כ על כל חמץ יחייב וזה אי אפשר. ובעיקר דברי הר״ן בדעת רשי׳ לפי הנוסח שברשי' שלפנינו לא משמע כן שהרי כתב רשי׳ הפקירו אצלו וקיבל עליו אחריות ומ״ש רשי׳ כדמפרש ואזיל היינו לתרוצא דרב פפא דממעט מלא ימצא והא מוקמינן לעיל בקיבל עליו אחריות וצ״ל דהר״ן והרמב״ן הוה מפרשי הך וקיבל עליו אחריות דממילא קיבל עליו אחריות ע״י שהפקידו אצלו ודוחק. ורשי׳ בחומש הביא דרשת המכילתא לא ימצא בבתיכם מה ביתך ברשותך יצא חמצו של נכרי בביתו של ישראל. והרמב״ן השיג עליו דהא לעיל נפק מלא יראה לך ולשיטת רשי׳ כאן אליבא דרב אשי שפיר י״ל דהך ברייתא נפקא ליה מלא ימצא המצוי לכל חפצך דהיינו בקיבל עליו אחריות כמ״ש רשי׳ בד״ה ולעולם אסיפא וכן כתב בשער המלך דף ע"ו אלא שהקשה על זה דהא לקמן דף כ״ג קאמר הגמרא לרבי יוסי הגלילי שאני הכא דאמר קרא לא יראה לך שלך יהא ורבנן אמרי הא איצטרך שלך אי אתה רואה אבל אתה רואה של אחרים ושל גבוה ור"י הגלילי מתרץ תרי לך כתיבי והשתא למה לא משני הגמרא בפשיטות דר"י הגלילי נפקא ליה שלך אי אתה רואה מלא ימצא כדאמרנן הכא בברייתא ולדידי לא קשיא כלל דאף דאנו למדין מלא ימצא שריותא בלא קיבל עליו אחריות היינו ביחד לו בית דעושה לו מחיצה גבוה עשרה טפחים דאינו רואה החמץ אבל גוי הנכנס לחצרו של ישראל וחמצו בידו דאינו זקוק להוציא מלא יראה לך נפקא וכמ״ש רש״י כאן בד״ה אין זקוק לבער לא הזקיקוהו להוציא כדאמרינן שלך אי אתה רואה הרי להדיא דגם ברייתא זו ס״ל להך לימוד דשלך אי אתה רואה. והפר"ח הקשה לשיטת ר״ת כי מקשה לעיל והא אמרת שלך אי אתה רואה ותירץ הא דקיבל עליו אחריות למה לא מתרץ הא ביחד לו בית הא בלא יחד לו בית ודבריו תמוהים דהא הך היתרא דיחד לו בית מלא ימצא נפקא לן כמ״ש התוספות דלא חשיב מצוי כיון שיחד לו בית וא"כ איך הוה מצי הגמרא למימר דאיסורא דלא ימצא בלא יחד ואפשר נמי דהך היתרא דמיחד לו בית לא אפשר לן ללמד מלא יראה דהתם עיקר היתרא מטעם לך והרי כאן לך הוא דמיירי דקיבל עליו אחריות. ועיין שער המלך דף ע״ז ע״ד ע"ה ע"ו. דברי אמת בקונטרסים ל״ז. מחנה אפרים בהלכות שומרי׳ דף ס׳ ודף ס"א ע"ד ובחדושים דף כ״ג. מטה אשר דף ס"ד ס״ה קרית מלך רב ח״א דף ל"ג ע״ד ועיין אדמת קדש ח״ב קי״ב ע״ג. שאגת אריה דף ע״ד ע״ד. ועיין ליקוטי הרמב״ן י״ב ע״א ע״ב. מרכבת המשנה ח"ב פ״ד דחמץ ה״ג ועיין ב״מ פ"א ד״ה והא אידי:

*המוציא* חמץ בביתו בי״ט. מדברי רש״י נראה דדוקא בביטלו דליכא בל יראה ולפיכך אסור אף ההוצאה משום מוקצה כמ״ש התוספות בכתובות דף זי"ן ד״ה מתוך דהא משמע מדברי רש״י דאהוצאה קפיד שהרי כתב דהרי לא חזי לטלטולי ולאפוקי מיהו אם לא ביטלו דעבר על בל יראה לדעת הסוברים דביעורו בכל דבר וודאי מותר לדברי רש״י דלא קפדינן על איסור ההוצאה דרבנן ואפילו לרבי יהודה דאמר אין ביעור חמץ אלא שריפה אפשר לדידן דקיימ״ל מתוך שרי משום דהוה צורך קצת כמ״ש התוספ׳ לעיל. והב״י כתב בשם הא״ח דבי״ט שני מותר וכתב הפר״ח משום דס״ל דמיירי בלא ביטל ואפ״ה בי״ט ראשון לא שרי כיון דהוה איסור דאורייתא אבל ביו"ט שני דהוי רק דרבנן דחינן איסור׳ דרבנן מקמיה איסורא דאורייתא מלא יראה דאי בביטול כיון דהוי רק מדרבנן לא דחינן דרבנן מקמי׳ דרבנן ואין זו ראיה דהא עכ״פ איכא מצות תשביתו שהוא מדאורייתא וגם רש״י דמוקי ליה בביטלו כתב ומשום חד יומא סגי ליה בכפיית כלי משמע לכאורה דס"ל כאורחת חיים דאל״כ הא אפשר למצא שני ימים עם י"ט שני. ועיין מגילת ספר עשין דף כ׳ ע"ד שער אפרים בקונטרס אחרון דף קי״ב צרור החיים ובמקראי קודש סימן תמ״ו בארוכה:

*אם* של הקדש הוא. עיין ביצה ל"ט ד"ה הקדש:

*חמצו* של נכרי עושה לו מחיצה. קרית מלך רב ח״א ל"ד ע״ב:

*המפריש* כו' דעתו לחזור רשי׳ פירש דעתו לחזור בימי הפסח. והפר"ח בסימן תל"ו כתב דאינו נראה דא״כ מה דעתו דאביי קודם ל׳ אפי׳ בדעתו לחזור פטור ולפי מ״ש מהרש"א בדעת רשי' דאפילו בחזר אינו עובר דהוה כחמץ שנפלו עליו מפולת רק בראה חייב ועובר ל״ק מידי:

*הני* ל׳ יום מאי עבידתיה. בריכות המים ל״ז ע״א:

*שואלין* ודורשין. קרבן חגיגה דף ב׳ מקום שמואל שער התרוצים. פרי האדמה הלכות תפלה פרק י״ג דין ח׳. עיין בכורות נ"ז ד״ה פרט:

%% ב

שנאמר ויהי אנשים. ריח שדה דף ס״ט לשון התוספות:

*ממאי* דבריש ירחא קאי. תועפת ראם דף ל״ז קרבן חגיגה דף י״ג. שאלת יעבץ ח"ב דף צ׳. אמרי שפר למהראנ״ח:

*ככתוב* ברישא דהחודש הראשון. קרבן חגיגה דף י"ג:

*ה"מ* בתרי עניני. יבין שמועה ס״ט ע״א. קרבן חגיגה סימן ל״ב:

*אבל* בחד ענינא. סם חיים בדרשות ז׳ ע״א:

*כלל* ופרט המרוחקים. עיין מועד קטן ג׳ ד"ה אין דנין. מנחות נ"ה ד״ה כלל ופרט. ב״ק פ״ה ד״ה כלל ופרט.

*הבודק* צריך שיבטל. כנסת יחזקאל סימן י״ד. שבות יעקב ח״ש סימן מ״ט. שער אפרים יוד ע״ג. וקונטרס אחרון קי״ב:

*אלימא* משום פרורים. עיין ראב"ן דף ק״נ ע״ב:

*שמא* ימצא גלוסקא יפיפי׳ ודעתיה עליה כבר האריכו האחרונים בזה ואכתוב תמצית דבריהם לפרש״י קשה מה הוצרך לומר ודעתיה עלויה כיון דכל קושית המקשן הוה משום פרורים ולא הי׳ עולה על דעתו מחמת גלוסקא יפיפי' כיון שכבר בדק כדינו בחורין ובסדקין ואין דרך למצא גלוסקא יפיפי׳ וקאמר פרורים לא חשיבי ובטלי. וממילא כיון דתירץ דוודאי יש לחוש שימצא אף לאחר הבדיקה גלוסק' יפיפי׳ מעתה מה הוצרך לומר ודעתו עלוי' שחס עלי' לשריפה הא אף אם לא חס עבר כמו פרורים אי הוה חשיבי וכן קשה לדעת התו׳ שפירשו ודעתו עלויה שלא בטלי ממילא כמו פרורין דזה פשיטא ומי לא ידע בכל זה שיש חילוק בין פרורין לגלוסקא. ואפשר לומר בדעת רשי' דהמקשן וודאי הוי טעי בזה במה שסבר דכל מידי דמנטר אגב ביתי׳ חשיב ולא בטיל ואף לפ״ז אם לא ימצאנו עובר דוודאי אי אפשר לומר כן דהא וודאי מדאורייתא בבדיק' בעלמא סגי ולא בעי ביטול כמו שפירשי׳ במשנה בודקין שלא לעבור על בל יראה ובל ימצא ואיך אמרה התורה כך ~הוא~{הא} אם לא ימצא כל החמץ וישאר דבר בביתו יעבור וה״ל לתורה לצוות שלא סגי בבדיקה לחוד אלא עם הביטול ומכח סברא זו ג״כ אין לומר דאף דכל זמן שלא ימצאנו אינו עובר מ״מ כשימצא עובר תיכף זה ג״כ אי אפשר דעדיין קשה איך סגי בבדיקה לחוד הא אם ימצא חמץ יעבור משעת המציאה אלא וודאי אף משעת המציאה אינו~ו~ עובר כלל כיון שדעתו לשרפה תיכף וזה שהשיב לו התרצן גזירה שמא ימצא גלוסקא יפיפי׳ אבל לא כמו שחשב המקשן שאם ימצא עובר תיכף הא לא אפשר אלא חייישינן ודעתיה עלויה שיהי׳ חס עלי׳ לשרפה ואפילו רגע אחד ואז עובר אבל אם לא הי׳ דעתו עלוי' אינו עובר ולקושיות התוספות מאי מקשה ולבטלה הא חס עלי' יש לומר לאו ברשיעי עסקינן שיבקש להשאיר חמץ בביתו אלא מתוך יפי׳ יחוס עלי' מלשרפה אבל מבטלה בוודאי כי על זה לא חס ולשיטת רש״י בלא״ה נ״ל כן דהא קשה למה לא קאמר וכי משכח לשרפה ואין לומר שמא ימצאנו בי"ט ואסור לשרפה הא רש"י כתב לעיל כופה עליו כלי בביטלה מיירי ומשמע דבלא ביטלה מותר לשרפה והרי כאן בלא ביטלה מיירי אלא כפי מה שפירשתי דברי רש״י ניחא דהרי לא מצי מקשה וכי משכח ישרפנו דהא כבר אמר ודעתו עלויה שחס עלי׳ לשרפה אבל לבטל לא חס ולשיטת התוספות דמתרץ ודעתו עלויה שאינו בטל ממילא קשה למה לא מקשי וכי משכח לשרפה. ולזה אפשר לומר דהתו׳ ס״ל כדעת י״א שהביא הטור בסימן תמ״ו דאפילו בלא ביטלה אסור לשרוף אבל הא קשה לשיטת התוס' דאינו חס כלל מה בכך שימצא גלוסקא יפיפי׳ הא כתבו התו׳ לקמן דף כ״א בד"ה ואי אשמעינן חיה דכל כמה דלא מצא אינו עובר מדקאמר וכי משכח לבטלה משמע דכל כמה דלא משכח אינו עובר ואי משעה דמשכח הא כתבו התו' בדף כ״ט ד"ה משהא חמץ ודעתו לבער אינו עובר ואפשר דשם היא דעת ר"י ור"י אפשר מפרש כפירש״י שחס עליו והתוספות כאן לא ס״ל כר״י. ועוד אפשר לומר דהתוספות ס״ל אף לר״י דניהי דאינו עובר מ״מ איסורא דרבנן מיהא איכא להשהות ומ"ש חיישי׳ שמא ימצא גלוסקא ומדברי הרא״ש והטור נראה דלא כהתו׳ שסוברים דמשעה שמשכח עובר אבל קודם שמצא אינו עובר אלא אף קודם שמצא עובר כל שלא ביטל ועיין בטור סימן תל״ד וסימן תמ״ו ועיין בב"ח ובוודאי לדבריהם קשה מאי מקשה וכי משכח לבטלה הא מהני הביטול שלא יעבור עד שימצא. ונ״ל שאף הם לא אמרו אלא כשלא בדק כתקנת חכמים או שסבר על מקום אחד שהוא מקום שאין מכניסין בו חמץ ובאמת הוא מקום שמכניסין בו חמץ דכיון דלא בדק ולא ביטל עובר והא דמקשה הגמרא וכי משכח לבטלה באמת הוי מצי לתרוצי דחיישינן שמא לא יבדוק יפה אלא דעדיפא מניה קמשני שמא ימצא בתר זמן איסורו ואז עובר אפילו מכאן ולהבא כל כמה דמשהי ליה. ועיין בפ"ח. ומקראי קדש. נחפה בכסף דף ס״א. ידי אלי׳ דף צ״ז. בני דוד דף ז׳ ע״ב. שער אפרים דף יו״ד ע״ג ובקונטרס אחרון שם דף קי״ב ולהלן. שאגת ארי׳ דף ע״ב ע"ב. פרי עץ חיים דף ל״ח ע״ג. באר יעקב דף כ״ד ודף כ״ה:

*שני* דברים אינו ברשותו של אדם. שאגת אריה דף ע׳ ע״א:

*רש"י* ד״ה הניחא למ״ד. שופרא דיעקב:

*תוס׳* ד״ה ממאי דבריש ירחא קאי עיין מ״ש בשבת:

*תוס׳* ד״ה משש שעות ולמעלה כו׳. התוספות ציינו על הא דרב גידל המקדש משש שעות ופירש רש״י מתחלת שש ומביא ראיה כיון דאסור מדרבנן לא מצי מבטל ליה ועל זה הוקשה להם דהלשון משש שעות משמע מסוף שש כמו שאמר לעיל דחמץ משש שעות ולמעלה אסור והתם וודאי אף רש״י יודה דהוה מסוף שש וא"כ ה״נ לישנא דמשש שעות דרב גידל הכי משמע ואעפ"כ מייתי ראיה לחמץ דאורייתא משעות דאורייתא מהא דרב גידל דהוה חמץ דרבנן בשעות דאורייתא. וכן מבואר בדברי הרא״ש ריש פרק כל שעה. ועיין חקרי לב דף קמ״ח ודף קנ״ג:

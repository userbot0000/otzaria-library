
% קנד

%% א	

*ה״ק* ~כל~ {צ"ל: דבר} שחייבין על שגגתו חטאת. עיין לעיל וי"ו ד״ה הא קמ״ל:

*אבוה* דרב מרי בר רחל. עיין ב״מ ע״ג ד״ה רב מרי:

*המחמר* אחר בהמתו בשבת. רמב״ן ומגילת אםתר שורש י"ד דף נ״ג לב שמח דף צ״א צ״ב:

*דהוקשה* כל התורה כולה לע״ז. כבר כתבתי לעיל דף ס״ט כי שמעתי מקשים הא ר׳ יוחנן סבירא ליה כמונבז ולית ליה דהוקשה כל התורה לע״ז כמ״ש התו׳ לעיל אמנם באמת קושיא מעיקרא ליתא דהא דקאמר רבי יוחנן הוקשה כל התורה לע"ז אין הכוונה על ההיקש שאמר לעיל בפרק כלל גדול היקשא דריב״ל אלא הא דקאמר כאן הוקשה כל התורה היינו היקשא דרבא בדף הקודם חדא דכתיב תורה אחת יהיו לכם ופירש רשי' עד דעביד מעשה כדכתיב לעושה בשגגה. ולפי פשוטו לכאורה דברי רש״י תמוהין דמאי צריך לעושה בשגגה הא מהיקשא דע״ז נלמד ואפילו לא יהי׳ כתיב לעושה שפיר ילפינן מהקישא אלא ודאי כוונת רש״י להורות דאין כוונת הגמרא על ההיקש הפשוט דנלמד מע"ז שיהיה בו מעשה דזה מחלוקת תנאים באיזה אופן הוא ההיקש ועיין בתוספות דמכות דף י״ד ע״א כי שם כתבו התוספות כי יש שני דרשות בת״כ אלא כוונת התלמוד דוודאי גוף הפרשה בע״ז מדבר אמנם התורה אמרה תורה אחת יהיה לעושה בשגגה שכל השוגגין יהי׳ דינם כע״ז ואם כן כיון דהתורה ריבתה שאר השוגגין בפירוש ~וכתב~ {צ"ל וכתבה} לעושה לא ~שוותה~ {נדצ"ל השוותה} התורה שאר השוגגין לע״ז שיהיה חייב אלא העושה מעשה אבל דבר שאינו עושה מעשה לא אתרבי כלל בהך פרשה ועל היקש זה אין חולק כלל שאינו כשאר היקשים שהרי התורה אמרה בפירוש היקש זה והא דקאמר לעיל מה ע״ז אין הכוונה שצריך שיהי' דוקא כע״ז דהא מן לעושה נלמד וכמו שכתב רש״י להדיא אלא כדי שלא נאמר דאף דכתיב לעושה אין צריך עשיה ממש לכך קאמר דומיא דע"ז דשם כתיב ועשה ובעי עשייה ממש נלמד גם לעושה הוא עשייה ממש וכן הרמב"ם ריש פ"א דהלכות שגגות כתב דבעי מעשה מדכתיב לעושה בשגגה הרי דלא יליף מהקישא אלא מלעוש׳ אמנם היקש דריב״ל היקש גמור שלא נלמד מגוף המלות אלא מסמיכו׳ העניינים ובזה נחלקו התנאים דמונבז ס״ל דלא מקשינן לע״ז שיהי׳ דומה לו בדבר שזדונו כרת ושגגתו חטאת דזה נלמד כבר מעליה כדכתבו התוספות ולהכי יליף היקש דסמיכות לשוגג למזיד ורבנן דלא ילפי מעליה ילפי ההיקש דסמיכות דבעי דומיא דע"ז לדבר זה שבעי זדונה כרת אבל שוגג למזיד לא ~נקש~ {נדצ"ל נתקש} וזה ברור:

*לאו* שניתן לאזהרת מיתת ב״ד. דברי אמת קונטרסים מ"ט ע״ב. רמב״ן שורש י"ד דף נ״ג. חקרי לב קצ"ז ר׳. מכות י״ג ד״ה ברשעה:

*תוס׳* ד״ה בלאו. מרכבת המשנה ח״א פ״כ דשבת ה״א. חקרי לב קצ״ה קצ״ו קצ״ט ר׳:

%% ב	

*היתה* בהמתו טעונה כלי זכוכית. מרכבת המשנה ח״א פכ״א דשבת:

*והא* קמבטל כלי ~מהיכנא~ {מהיכנו}. קרית מלך רב ח״א כ״ה ע"ב:

*מהו* דתימא להפסד מועט נמי חששו. והקשה בספר קהלת יעקב אלגאזי דף י״ו ע״ד הא ~התורה~ {נדצ"ל דהתורה} חסה על ממונם של ישראל נלמד מבית המנוגע ושם חסה התורה אפילו על כלי חרסו ופכו בפי"ב דנגעים ע״ש. ועיין להרמב״ן במלחמות שהביא סוגיא דביצה דאפילו להפסד מועט נמי חששו אלא שכאן אין ההפסד נחשב למאומה כי הוא מיעוטא דמיעוטא יע״ש אמנם מלבד זאת קושיא מעיקרא ליתא דוודאי כח ביד חכמים לגזור גזירות ואף על פי שכמה פעמים יבוא מזה הפסד ממון אלא הכא פרושו דהתירו לו כאן אף על פי שיש קצת איסור כדי שלא יבוא לידי איסור יותר ועיין בפוסקים סימן של״ד או משום צער ב״ח וכבר האריך בזה בספר נחפה בכסף ואם כן אם הי׳ כאן הפסד מרובה בוודאי התירו לו לבטל כלי מהיכנו דאם לא כן יניח על הבהמה ויעבור על איסור צער ב״ח דהוא דאורייתא לדידן או שאר איסור אמנם כשההפסד מועט אף אם צריך להתיר החבלים כדי שיפלו השקים לא חיישינן שיניח על הבהמה ויעבור על איסור צער ב"ח או שאר איסור כיון שההפסד מועט וכיון שההפסד מועט לא איכפת ליה וזה ברור. ועיין נחפה בכסף דף כ"ט ע״א וע"ב. ועיין בספר בית אברהם כהן דף קל״ו ע״ד:

*מר* סבר צדי צדדים ~אסורה~ {אסורין}. למנצח לדוד ט״ז ע״ב. מרכבת המשנה ח״א פכ״א דשבת ה"ט:


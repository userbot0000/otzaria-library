*מסכת יומא פרק ראשון*

% ב

%% א

שבעת ימים. עיין ע"ז ב' ד"ה לפני עדיהן:

*שמא* תמות אשתו. והקשה במקום שמואל בשם הגאון מהר״א ברודא זצ"ל דהא בכתובות דף פ"ג כתבו התוספות דמיתה שכיח בנשים דמסתכנות בלידה דא"כ כשמתקנין לו אשה אחרת היינו בתולה וא״כ ליכא גבה סכנת לידה וע"ש שנכנס בדרכים רחוקים לתרץ. ולכאורה י"ל התוספות לא הוצרכו שם לטעם זה דנשים מסתכנות אלא מפני דאמר שם מיתה שכיח מכירה לא שכיח וקשה למה מכירה לא שכיח שמא יעני ותמכור ועניות שכיח יותר ממיתה כמו שכתבו גבי פותחין בנולד בי״ד סימן רל"ח דמיתה נולד ועניות לאו נולד דעניות שכיחא לזה הוצרכו התוספות לומר ניהי דבאנשים עניות שכיחא טפי ממיתה אבל בנשים מיתה שכיחא טפי מעניות אמנם עיין בשיטה מקובצת שם שכתב דכוונת התוספות לבאר דילמא ימות הוא קודם לזה כתבו המיתה דידה דנשים שכיח טפי וא״כ ל״ק מידי. ושוב ראיתי בשער המלך ח"א פ״ח ע״ג שכתב כשיטה מקובצת ע״ש. ומהרצב"י בסימן ק"ו הקשה על הרמב״ם דכאן פסק דלא כר׳ יהודה ובהלכות תרומות פ״ט כברייתא ה״ז גיטך שעה אחת קודם מותו אסורה לאכול בתרומה מיד והך ברייתא מוקמינן לה כר׳ יהודה בגיטן כ״ח ע"ש וכבר עמד על כמה קושיות בלחם משנה פ״א דנזירות אמנם משנה זו לא הזכיר ואפשר לומר משום דבנדרים דף ג' אמר רבא סתמא בלא אפטר מן העולם עד שאהי׳ נזיר כההיא דאומר הרי גיטך שעה אחת קודם מותו משמע דכ״ע מודו בזה דההיא דגט וההיא דנזירות והרא״ש נרגש מזה וכתב דאפילו מאן דפליג בגט מודה בנזירות אמנם הרמב"ם יסבור דסוגיא דנדרים סבר דכ"ע מודה בזה דחיישינן לשמא תמות וכאן עיקר הטעם משום דאין לדבר סוף ועוד י״ל כמ״ש התו' כי גם הפרישה מעלה בעלמא כי ימצאו אחרים וכן אם ימות אשתו ימצאו אחרים. ועיין במהרשא ולהכי כאן לא חששו להכי שמא תמות. ועיין בשער המלך ח״א פ״ח שהאריך לתרץ. ושוב מצאתי בחקרי לב רי״ז שכתב ג"כ לתרץ ע״פ מה שכתב מהרש״א וע״ש שהאריך. ועיין יבמות י״ח ד״ה דילמא אדמייבם וע"ש בחדושי הריטב״א שנדפסו מחדש ולפמ״ש בשם יש מפרשים יש גם כן מקום לתרץ דברי הרמב״ם:

*כל* מעשיה בכלי אבני'. עיין נידה מ״ט ד״ה כשר למי חטאת:

*מאי* בירה כו׳ מקום הי׳ בהר הבית כי הך פלוגתא דר״י ור״ל איתא נמי בזבחים דף ק״ה דשם גבי פרים הנשרפים דנשרפים בבית הבירה. ועיין בתי"ט פ״ג דפרה ובירושלמי מביא נמי הפלוגתא על הא דתנן בפסחים פ״א שורפין אותו לפני הבירה ואני רואה שינו דברים בהרמב״ם כי בפרק ז׳ מהלכות מעשה הקרבנו׳ כתב והמקום השני בהר הבית ושמו בירה והוא כרבי יוחנן בזבחים ובהלכות פרה פרק ב׳ כתב ללשכה שהי׳ מוכנת בעזרה ובית האבן הי׳ נקראות ולא כתב שהיתה על פני הבירה ומשמע דסבר כר״ל ובפ"ו מהלכות קרבן פסח כתב שורפין אותו לפני הבירה סתם הדברים ולא פירש אי כר״י אי כר״ל והנה מה שכתב בהלכות קרבן פסח י"ל שסמך על מה שהזכיר בהלכות מעשה הקרבנו׳ כי שם פירש מה הוא בירה אבל בהלכות פרה קשה ואפשר לומר שר״ל אינו חולק על ר״י דמקום הי׳ ושמו בירה דאל״כ למה צריך לומר הכא ללישכה על פני הבירה פשיטא דבמקדש היתה אלא שהוא מוסיף דכל המקדש ג״כ נקרא בירה בכלל וכיון שכאן פרט הלישכה שהיתה נקראת בית האבן לא הוצרך לפרש היכן היא סמוך לבירה. ושוב ראיתי בשיח יצחק שהאריך בזה בתוס' ד"ה ומ״ש וראיתי בספר דרך הקודש דף ח' שג״כ האריך בזה ושוב בא לידי חזון נחום טהרות וראיתי לו בדף כ״א שכתב כדברי דר"י ור"ל לא נחלקו ושמחתי שכוונתי לדעת גדול. ושוב ראיתי במטה אשר דף קמ״א שגם הוא האריך בזה ורוצה להגיה בדברי הרמב״ם דמעשה הקרבנות ואין צורך. ועיין במטה אפרים בחדושי אחיו דף כ"ה:

*בשלמא* כולהי קראי בפרה לא מתוקמי' כו׳ והקשה בסם חיי בדרשות דף ל״ז ע״א דהא במ"ק אמרינן מה פרה מכפרת הרי דפרה מכפרת וא״כ איך אמר דא"א לאוקמי' כולה בפרה משום דלכפר כתב וע״ש במועד קטן דף כ״ח ומה שתירץ שם בסם חיי הוא נכון מאוד על דרך דרוש ולפי פשוטו י"ל דסתם כפרה משמע לשעתו על עבירות אותו הדור ופרה אינה מכפרת אלא על מעשה עגל כי עון עגל שמור לדורת ולהכי שפיר ממעט הגמרא מדכתיב לכפר משמע סתם כפרה לאותו דור:

*רש״י* כאשר עשה כו' וכתיב קרב אל המזבח וגומר כך צוה לעשות לדורת כצ״ל וכן הגיה בשיח יצחק:

*רש״י* דלפני העשיה קיום המצוה. הוצרך לזה דלא נפרש מה שאמר הגמרא צוה דקודם עשייה היינו שנכתב בפסוק צוה קודם עשיה ובאמת אי אפשר לפרש כן שהרי בפרה לא נכתב עשיה כלל רק צוה לכן מפרש רשי' צוה דקודם עשיה היינו שלא נאמר מן העשיה עד אחר הצוה אבל ביה״כ כתיב ויעש כאשר צוה א״כ לאחר העשיה נכתב כאשר צוה. ועיין שופרה דיעקב:

*תוס׳* ד״ה וחכמים כו' וסתם מתניתין דהכא ס״ל. עיין שיח יצחק. חקרי לב רי״ח:

*באותו* הדיבור א״נ התם חששא בעלמא הוא. באורח מישור לנזיר הבין בדברי התוספות דבתירוץ השני סברי דאף למיתה דזמן מועט חיישינן ובחקרי לב דף רי״ח השיג עליו ופירוש פירש אחר והנ"ל כי כוונתם בתירץ השני למ״ש הריטב״א ביבמות בדף י״ח וז״ל וי"מ דר״מ לא חייש למיתה כשיש בדבר שום הפסד ומשום צורך דבר כגון שלא להפסידה בתרומה וכן גבי בקיעות הנוד לצורך שבת וגבי יום הכיפורים אע״ג [דלאו] צורך הוא מ״מ אין לדבר סוף אבל הכא כיון דאפשר דמיית ואפשר בחליצה למה נביא עצמינו לבית הספק לבטל מצות יבמין ע״ש ואפשר כי קרוב לזה כוונתם בתירץ השני דוודאי מעיקר הדין אין חוששין למיתה כלל ולהכי מקילינן כשיש שום הפסד וצורך אבל בלא״ה מחמירינן וחוששין בין לזמן מועט בין לזמן מרובה וגבי יבמין אע״ג דאין צורך מ״מ אין איסור רק חששא בעלמא ולהכי לחד חיישינן לתרי לא חיישינן אבל כאן כיון דאין צורך וכפרת כל ישראל ראוי לחוש אפילו לכמה אלא דאין לדבר סוף ומה שהקשה מהרש״א למה שתירצו התוספות דלענין טומאה אין חשש שכבר נמצאים אחרים א״כ גבי אשם נמי חששא הוא דהא אפשר ליקח אחר י״ל דהתוספות סוברים כמ״ש בתוספות ישנים ד"ה שמא תמות דאשה הוי לעיכובא א״כ אי אפשר ליקח אחר כשתמות אשתו ויעבוד בלא אשה וכ״כ בשיח יצחק אמנם מה שכתב שכן משמע מדברי הרמב״ם בפ״א דעבודת יוה״כ לדידי אדרבה משמע עיכובא שהרי כתב הכל עשוי בכה״ג נשוי והרי כה״ג וודאי לעיכובא הוא וא״כ נשוי נמי לעיכובא הוא ושוב ראיתי לבעל חקרי לב בסימן קי"ז שהאריך אי נשוי אשה לעיכובא אבל מדברי הרמב״ם לא העיר כלום. ועיין על התוספות שער המלך ח״א פ״ח ע"ב. חקרי לב רי״ז רי״ח ר״כ רמ״ג רנ״א שופרא דיעקב:

*תוס׳* ד"ה שכל מעשיה כו' דוקא באלו ז' ימים של קודם שריפה כצ״ל וכן הגיה בשיח יצחק:

*תוס'* ישנים ד"ה שמא. חקרי לב רמ״ג:

%% ב

ואימא ציווי דקרבנות דכתיב ביום צוותו והקשה במטה אשר דף קמ״א אמאי לא הביא רישא דקרא דכתיב אשר צוה ה׳ את משה בהר סיני ולא הי' יכול לתרץ אין דנין צוותו מצוו' דהשתא הוה צוה מצוה והניח בצ״ע ואפשר לומר דכאשר ציוה הוא ציוה דלאחר עשיה ולכן לא דנין ממנו אבל ביום צוותו קאי על תחילת הציווי וא״כ הוה קודם לעשיה ולכן מקשה ממנו ושוב מצאתי כן בשופרא דיעקב:

*מי* ידעינן הי כהן מתרמי ופירש״י הלא ע"י פיוס הי׳ עובדין והקשה בלשון ערומים דף פ' הא הפייסת לא הי׳ אלא מדרבנן וא״כ מאי מתרץ הגמרא דאי אפשר לומר כפרה דקרבנות כיון שהי' ע״י פיוס הא מן התורה לא הוה פייסות ותו דרשי' סותר עצמו דהרי בקרבן יחיד מיירי כמ"ש רשי׳ וכתב דהוה ע״י פיוס ולקמן דף כ״ו פירש"י אם רצה כהן יחידי להקריב הכל בלא פייס בקרבן יחיד רשאי הרי דלא הי' פייס בקרבן יחיד והרבה תרוצים ראיתי בזה ולא מצאתי בהם כדי שביעה והנה מה דפשיטא ליה לבעל לשון ערומים דהפייסות לא הי׳ מן התורה הנה הרמב״ם דמנה חילוק המשמרות מצות עשה עיין בסימן ל״ו אולי גם הפייסות בכלל זה ואף להרמב״ן דכתב דלא הוי מצות עשה מ״מ נראה מדבריו דהי׳ מדברי קבלה ואולי מזמן משה ובלי ספק דפייס ג״כ קבלה ממשה כעין הלכה למשה מסיני ומה שנראה בפרק שני שתקנה אחרונה היתה היינו לתרומת הדשן אבל לשאר עבודת כבר הי' מזמן קדום אלא דאמרינן לקמן ריש פרק ב׳ מ״ט לא תקינו ליה רבנן פייסות לתרומת הדשן וכן אמר שם עוד והרי אברים ופדרים דמדרבנן ותקינו ליה רבנן פייס משמע דהכל מדרבנן הוא ובע"כ צ"ל דרשי׳ לא נקט כן אלא לפי שבאמת בפייס הי' אבל אי גם בלא פייס הי׳ אלא כל הקודם זכה נמי לא ידעינן הי כהן מתרמי דהרי כל הקודם זכה ולפ״ז בע״כ צ״ל כמ"ש התי״ט והמשנה למלך בפ״ד מהלכות תמידין ומוספין דבקרבנות יחיד כל הקודם זכה דאי ס"ד דבבעלים תליא מילתא הרי ידעינן איזה כהן מתרמי דהיינו לאיזה כהן שירצה ליתן צריך פרישה אלא וודאי כל הקודם זכה ובחקרי לב דף יו״ד נתעצם מאוד לומר דבבעלים תליא ליתן לכל מי שירצה ואין בדבריו הכרח ובפרט מה שכתב בדברי הרמב"ם גבי כהן נותנו לאנשי המשמר שפרושו אחד מאנשי המשמר אין נראה כן. אלא סתמא שנותנו לכל אנשי המשמור ואין לו זכות ליתן למי שירצה ולסתירת דברי רשי׳ נראה כי דוקא בקדשים קלים שעיקרו לבעלים ואין בהם כפרה בזה לא הי׳ פייסו׳ אבל בקדשי קדשים דלכפרה הם ואין לבעלים בהם כלום הרי הם כקרבנות צבור ובעינן פייס והרי אף בחטאת גבי כהן בעינן לימוד דמכפר ע״י עצמו כדאיתא במנחות דף ע"ג. ועיין ברמב״ם פ"ד מהלכות כלי המקדש הלכה ז׳ וכאן מדבר בקדשי קדשים מדכתיב בהו כפרה וכפר עליו ולכן כתב רשי׳ דבעי פייס כי דוקא בקדשים קלים לא בעי פייס ואם נאמר כסברת בעל חקרי לב דבבעלים תליא בוודאי הסברא דזה דוקא בקדשים קלים כי כולו לבעלים מלבד המורם מהם וגם העור ולכן יש לו זכות ליתן לכל כהן שירצה אבל קדשי קדשים שאין לבעלים בהם זכות כלל לא בעור ולא בבשר מהיכי תיתי יהי׳ לו זכות ליתנו לכל כהן שירצה. ועיין בשיח יצחק ובלשון ערומים בארוכה חקרי לב. אדמת קדש ח"ב דף קי״ט:

*לא* הזה כתיב כזה הרא״ם בסוף פ' צו כתב כי לדרשות חז״ל כי לעשות לכפר הוא על פרה ויוה"כ א״כ רישא דקרא כאשר עשה ביום זה דבק למעלה עם שבעת ימים ומאמר צוה ה' לעשות כו' מאמר בפני עצמו שהשם צוה לעשות מעשה פרה ויוה״כ ע״י פרישת ז׳ ימים ובקרבן אהרן הקשה עליו ובאמת מדברי רשי׳ דלעיל ד"ה כאשר עשה מוכיח דצוה ה׳ קאי על אשר עשה כמ"ש בקרבן אהרן ותו קשה דא״כ מה קאמר כאן הזה כזה הא הזה לא קאי כלל על למטה ורק דבוק למעלה לכן נראה דגם הרא״ם מודה כמ״ש רש״י דעיקר הלימוד כאשר עשה ביום זה צוה לדורת רק באשר שפירש ראשון שפירש״י בחומש כאשר עשה ביום זה אינו דבק כלל לשלפניו ורק אלמטה קאי לזה כתב לדרשת חז״ל כאשר עשה אלמעלה קאי וצוה ה' מאמר נפרד אבל לעולם עיקר פרושו ג״כ כמו שהי׳ במלואים צוה ה׳ לעשות לכפר וא״כ שפיר ילפינן מהזה דצריך להיות הכל כמלואים ושוב ראיתי בקהלת יעקב בדרשות דף ל״ב ע"ד שהקשה על הרא״ם מכאן ולא תירץ כלום:

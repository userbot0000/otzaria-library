% נט

%% א

מאי טהרה אמר רבה בר רב שילא פלגא דמזבח. עיין לעיל דף ט״ו ובזבחים ל״ח דמוכח להדיא דלפי הך ה״א דטהרו היא פלגא דמזבח פרושו הוא כמו שפירש״י באמצע גובה כותלו שהרי בעי למילף מזה דמחצית דמים למעלה ומחצית דמים למטה וזה אי אפשר בענין אחר אלא אם נאמר נגד גובה כתלו ולפ״ז כי אמרו טהרו גלוי הדר ביה לגמרי מהאי דאמר פלגא ולא על המזבח עצמו הי' מזה ובזה נסתר כל מה שהאריך בזה בספר עבודת ישראל בדף קפ״ו ולהלן ועלה בדעתו לומר דרבה בר רב שילא לא חזר בו גם דברי הרמב״ם שכתב באמצע המזבח ל״ק כי חילוק יש בין פלגא לאמצע וכשאמרו פלגא הי׳ הכוונה על הכותל שנקרא פלגא וזה ג״כ כוונת מהר״י קורקס שהביא הכ״מ והביא שם בעבודת ישראל אלא שהוא כתב דכוונת הרמב״ם במ״ש על אמצע לאפוקי הזאות הראשונות שהי' על הקרנות אמנם יש ג״כ לומר שכוונת הרמב״ם באמרו אמצעי למעט גובה הכותל אבל אין כוונת הרמב״ם כלל על פלגא דאמר בגמרא אדרבה אמצעי הוא היפוך מפלגא גם מה שהקשה בעבודת ישראל דף קפ״ח ע"א שכתב פלגא דמזבח באמצע גובה כתלו דמנליה דילמא מ״ש הגמרא פלגא דמזבח היינו באמצע המזבח ע״ש והם דברים תמוהים דמאי קושיא על רש״י דהלא כן מוכח לעיל דף ט״ו דכשהי׳ רוצה לומר על פלגא דמזבח הוא על גובה הכותל ולא על האמצע דאל״כ מה מעלה ומטה שייך בזה וכדומה אחר המחילה רבה שנשמט מהרב עבודת ישראל סוגיא דלעיל שהיא גם בזבחים:

%% ב

והרי תרומת הדשן התוספות האריכו בזה ומסקנתם נראה דדישון מזבח החיצון אחר הרמה דניהי דלית ביה מעילה אסור בהנאה מדאורייתא כמו שהביאו מן הירושלמי וזה נראה דעת הרמב״ם בספ״ב מהלכות תמידין ומוספין דאסור להנות בו ולא כתב מועלין בו ונראה דדוקא אסור בהנאה אבל לא מועלין אף ע״ג דהתוספות לחד תירוצא מוקי לה דהמקדיש דישון בתחילה מיירי לאחר שהוציאו חוץ לגי מחנות דאז שוב אין נאסר דלא נאסר לעולם והרמב״ם מזה הדשן מיירי שהוציאו לחוץ כי על זה השיג עליו הראב״ד י״ל דהרמב״ם סבר כתרוצא קמא דהתוספות וכמו שפרש ג״כ רש״י כמ״ש התוספות על שמו דהמקדיש דישון בתחילה מיירי בדישן כירה אבל דישון מזבח לעולם אסור בהנאה ואין יכול להקדישו ומה שהקשו התוספות דלא ה״ל למימר דישון סתמא קושיא זו לא חשו ליה הרמב״ם ורש״י. וכן כתב הרמב״ם בפ"ה דמעילה ה"א דבדישון סתמא מיירי אמנם מה שכתבו התוספות כאן בשם רש״י ליתא כן שם ברש״י אלא התוספות הביאו בשם י״מ ובברכת הזבח במעילה דף ט׳ השיג על הרמב״ם מהך מתניתין דמועלין בה עד שתצא לבית הדשן דמוכח דבית הדשן לית בה מעילה ופסקה הרמב״ם ולפמ״ש אין ראי׳ משם דניהי דמעילה לית בה אסור בהנאה מיהו הוי וודאי לפי מה שהבין מהר״י קורקס שם בפ״ב דתמידין דכוונת הרמב״ם במה דאמר אסור להנות דמועלין בה קושיא של הרב ברכת הזבח קושיא היא אבל אם נפרש כמ״ש התוספות ל״ק מידי וכן נראה דעת רש״י מדלא פירש המקדש דישון בתחילה על דישון שהוציא לחוץ (לפי הנוסחא שכתבו התוספות משמו) ושוב ראיתי בבני יעקב בהגהותיו בדף רל״ג סוף עמוד א׳ שתירץ לקושיות הרב ברכת הזבח כמ״ש ושמחתי אמנם רש״י כאן וודאי דלא סבר הכי שכתב כיון דאסור בהנאה מעילה נמי אית ביה.

*ת״י* ד״ה עד כאן. מרכבת המשנה ח״ג פ״ב דמעילה הי״א:

% ג

%% א

תוספות ד"ה פז״ר קש״ב כו׳ ועוד בפ״ק דחגיגה תניא ושמחת לרבות כל מיני שמחה נראה דהתוספות ס״ל דמה שאמר לרבות כל מיני שמחה היינו בכל דבר כמו שאמרו בפסחים בכסות נקיה ויין ישן והכריחו כן דבע״כ צ״ל דמדאורייתא יוצאין דהא בשבת אי אפשר בענין אחר שהרי אין יוצאין במה שנשחט מאתמול וע״כ צ״ל דיוצאין מדאורייתא בכסות ויין וה״ה בשאר הימים מן התורה יוצאין וכיון דמן התורה יוצאין לא שייך ביה לינה אבל מודה התוספות דמדרבנן חייב כשאפשר ויכול לקיים זביחה בשעת שמחה אבל עכ״פ מוכח כשם דבשבת יוצאין בכסות ויין כך בכל הרגל אמנם בפסחים צ״ה סברי התוספות דניהי דבשבת יוצאין לפי שאי אפשר בענין אחר אבל בשאר הרגל אין יוצאין בכסות ויין וכ״כ בפסחים ק״ט דבזמן המקדש בעי דוקא בשר וס״ל להתוספות דמדאורייתא הוא ולא כמ״ש כאן דמדרבנן הוא ומה שאמרו בחגיגה ח׳ מכאן אמרו ישראל יוצאין בנדרים ונדבות לפי שיטתם דהכא הכי פרושו כיון דאמרינן לרבות כל מיני שמחה אפילו כסות ויין א״כ פשיטא דיוצאים נמי בנדרים ונדבות אבל לא שעיקר השמחה הוא דוקא בבשר שלמים ואעפ״כ ממעט עופות ומנחות שאין בהם שמחה כמו בבשר וגם אפשר אסמכתא בעלמא היא וכמ״ש. ועיין בשיח יצחק שהאריך בזה:

%% ב

קח לך משלך כו' קיחות דעלמא ויקחו לך סמים והקשה בחקרי לב דף רמ"ה ע״ד למ"ד קח לך משלך גבי קטרת הסמים ושמן המשחה הי׳ משל משה והא כתיב והנשיאי׳ הביאו את הבושם לשמן המשחה ולקטרת הסמים הרי דנשיאים התנדבו כמו שפרש״י בחומש ולכאורא קושיא עצומ׳ היא אמנם נראה לע״ד דהך מ״ד דס״ל משלך ס״ל כדאיתא לקמן דף ע״ה כי נשיאים ממש הי' עננים והם הביאו הבושם למשה ובזה ניחא לי מה דאמרינן שם והם הביאו אליו עוד נדבה בבקר בבקר מדבר שירד להם בבקר בבקר מלמד שירד להם לישראל עם המן אבנים טובות ומרגליות וקשה לא אמר ג״כ שירד להם לישראל בושם שהרי מנשיאים למד כמו שאמר אח״כ והנשיאים הביאו את אבני השוהם והרי כתיב נמי את הבושם אלא וודאי צ״ל דהך מ״ד ס״ל כמ"ש קח לך משלך וא״כ האבנים טובות ירדו עם המן לכל ישראל אבל הבושם לא הביאו הנשיאים אלא למשה כי הי׳ צריך לו ושמן למאור אע״ג דהי׳ יכולין להביא נדבה דלא כתיב ביה לך מ"מ כיון שהשמן למשחה הי' צריך למשה הביאו אליו כל השמן ותו דהשמן לא הי׳ אפשר לירד עם המן שהרי הי׳ מתקלקל ומה״ט נמי ניחא דהוציאו קרא מפשטו לומר נשיאים ממש מכח קושיא הנ״ל דא״א לומר הנשיאים הביאו כיון דכתיב לך אבל קשה הא ב״פ ויקהל כתיב קחו מאתכם וכתיב אח״כ בשמים לשמן המשחה ולקטרת וצ״ל דכך אמר משה הקב״ה אמר לי קחו מאתכם דהיינו קצת מישראל וקצת משלי:

*רב* אשי אמר דנין פר לחטאת ואיל לעולה מפר לחטאת ואיל לעולה והקשה בצרור הכסף דף קל״ב דהא אינו דומה דהכי פר והתם עגל וכה״ג הקשו התוספות במנחות דף מ"ה והניח בצ״ע ולע״ד לא קשיא דעכ״פ בזה שווים דהוה חטאת ועולה לאפוקי ר״ה ועצרת דאינן דומין כלל כיון דתרוייהו עולות וא״כ מסתברא יותר ללמד של יוה״כ:

*ר׳* יוחנן מתני חדא. משנה למלך פ״ב דפרה ה״ב:

*והא* אנן תנן שבעת ימים והקשה בכללי שמואל דף כ״ט ע״ב ע״ג דלמה לא הקשה תיכף דרבי יוחנן אדר׳ יוחנן גופא ואפשר לומר כי לעיל ר׳ יוחנן על מתניתין דמסכת פרה אמר דרשא שלו כמו שאמר מנה״מ ואפשר לומר דלפרושי דמתניתין דרש לעשות זה מעשה פרה וליה לא ס״ל אלא דלא הי׳ פרישה בפרה ולכן מקשי ממתניתין דהרי ר״י ס״ל בכל מקום הלכה כסתם משנה וכשתירץ מעלה בעלמא ומודה ר״י בפרישה מעתה שפיר הקשה דהא משמע מאידך דרבי יוחנן דשוים הם פרישת פרה ופרישת יוה״כ ואיך אמרת דחד מעלה וחד נפקא מקרא הא שניהם למד מקרא:

*מהיכי* ילפית ממלואים אי מה מלואים כו' והקשה בספר עבודת ישראל דף כ״ט דאיך אפשר דלא מעכב והלא אם יקחו אחר אינו מורגל בעבודה ולא למד חפינת הקטרת וגם שמא תמצא אשתו ספק נדה ולע״ד לא קשה כלל שהרי כתבו התוספות במתניתין דודאי ימצאו הרבה שיהי' ראוים לעבודה וכוונתם בלי ספק דברבוי הכהנים בוודאי ימצאו מי שהוא רגיל בעבודה וילמדו חפינת הקטרת וגם שפרשו מנשותיהם או שלא מצאו ספק נידה וזה פשוט. ועיין לימודי ה׳ י״ג. ועיין בחקרי לב סימן קט״ו שנסתפק אם נטמא כה"ג בראש השנה באופן דיודעין דאי אפשר לעבוד ביוה״כ אי צריך פרישה ע״ש ולא ידעתי מקום הספק דוודאי בכהן העובד ביוה״כ תליא ולא בכה"ג:

*רש״י* כביכול כו' כאלו אי אפשר לומר וכן כל כביכול שבגמרא מר״ן מהריק״א בכלליו הגיה במקום אי אפשר כאלו אפשר עיין שם בדף י״ד. וביבין שמועה כתב לקיים הנוסחא כיון שאינו דבר הנוגע למעלה ואחר המחילה רבה דבריו לא נראה שהרי רש״י אמר וכן כל כביכול שבגמרא: 

*תוס׳* ר״י בן בתירא. עיין מ״ש ביבמות ע״ד:

*בשלמא* לדידי דילפית ממלואים. חקרי לב רצ״ג ע״ב:

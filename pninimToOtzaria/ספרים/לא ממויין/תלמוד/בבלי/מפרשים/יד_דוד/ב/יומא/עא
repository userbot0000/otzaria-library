% עא

%% א

אמר קרא ויצא ועשה מיציאה הראשנה עביד להו מכאן קשה למ"ש רש״י בחולין דף יו״ד דאמר כה״ג ביוה"כ יוכיח דכתיב ביה ויצא והלך דרך אחוריו וכתב רש״י דויצא לאחר הוצאת כף ומחתה והרי מבואר דהך ויצא לאו בתר הוצאת כף ומחתה רק היציאה הראשנה הי׳ כדקאמר להדיא מיציאה ראשנה עביד להו. ועיין לעיל בתוס׳ דף נ"ב ד״ה יצא וע״ש ובדוחק י״ל כי רש"י ס"ל דאין מקרא יוצא מידי פשוטו והך ויצא ועשה את עולתו לאו בחדא מחתא הוא דוודאי לפי פשוטו הך ויצא על ובא דלעיל שנכנס להוציא כף ומחתה והפסיק ענין ואמר ועשה כלומר וכבר עשה עולתו מקודם ומ"מ חז"ל למדו מדסמוך ועשה לויצא דמיציאה הראשנה עביד להו דאי לאו הכי לא הוה ליה למסמך ועשה לויצא אלא ה״ל למכתב הך ויצא לעיל תיכף אחר ובא אלא ש"מ דגם זה נלמד דמיציאה הראשנה. ועיין בשיח יצחק לעיל נ״ב שהביא דברי רש״י בחולין ודבריו דחוקים ובלחם שלמה דף ט׳ ע"ג הניח דברי רש״י בצ"ע:

*מצאו* בשוק אומר לו מחיה חיים עשינו שליחתו. עיין עבודת ישראל קצ״ח:

%% ב

בכתונת ומכנסיים מצנפת ואבנט סדר לבישה דחשיב במתניתין שלא כסדר הוא כי מכנסיים קודם לכל וזה מבואר בסנהדרין ריש פרק ד׳ מיתות ואח״כ כתונת וחוגר האבנט ואח״כ המצנפת וכבר בררתי זה לעיל דף ה׳ ע"ב מדברי הרמב״ם והרמב״ן בפרושו לתורה דלא כהרב שאגת ארי׳ דחשיב דאבנט לבסוף ומצנפת קודם לאבנט ועמ״ש לעיל בארוכה:

*חוטן* כפול ששה. עיין בארוכה משנה למלך פ״ח דכלי המקדש ה"ג:

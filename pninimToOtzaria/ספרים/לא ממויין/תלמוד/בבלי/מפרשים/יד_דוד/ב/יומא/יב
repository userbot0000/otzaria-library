% יב

%% א

ת״ק סבר ירושלים לא נתחלק לשבטים כו'. בחקרי לב דף ת״ב תליא בהך פלוגתא הא דתנן בשקלים פ״ד חומת העיר ומגדלותיה וכל צרכי העיר באין משירי הלשכה דהך מתניתן לא אתיא אלא כמ״ד ירושלים לא נתחלקה לשבטים וא״כ היה לכל ישראל חלק בה ולכן שפיר דאתי משירי הלשכה ואולם למ״ד נתחלקה לשבטים וא״כ למה באים משירי הלשכה מה עדיפות ירושלים משאר עיירות וכבר הקשה לו עצמו דהא רבי יהודה סבר נתחלקה והרי שם בקידושין נ״ג מוכח דאתיא כרבי יהודה. ולפיכך נראה דלא תליא בהא כלל דהרי אפי׳ נתחלקה חומת העיר היה לשמירות המקדש. וכן המגדלים וכן שאר צרכי העיר היה ג״כ לצורך עולי רגלים כמו לאנשי ירושלים לפיכך היה באים משירי הלשכה ובחומה יש עוד סברא שהיה לכל ישראל צורך בה שהרי אם נפלו מחיצות אסור לאכול מעשר שני שם כמבואר בב"מ דף נ״ג ובמכות דף כ׳. אמנם עיין להרמב״ם פ״ו מהלכות בית הבחירה דין ט"ו ובמה שרמז שם המשנה למלך דמשמע דבזמן המקדש לא נהוג זה ע״ש ועכ״פ היה לשמירות המקדש וכן להגן מפני האויבים וזה מוטל על כל ישראל. ועיין בדרך הקודש דף ח׳ שהקשה מהא דסוף סנהדרין אי עיר אחת נתחלקה לב׳ שבטים ועיין בחזון נחום טהרות דף כ"א שהאריך בזה ע״ש. ועיין זבחים נ״א ד"ה תן לו יסוד:

*רצועה* יוצאה מחלקו של יהודה. עיין זבחים נ"ד ד״ה רב:

*ומתקינין* לו כהן אחר חחתיו. מרכבת המשנה ח״ג פ״ד דכלי המקדש הי"ב:

*אירע* בו פסול אחר תמיד של שחר במה מחנכין אותו מכאן הביא המשנה למלך ראיה בפ״ח דכלי המקדש הט"ו למה שכתב הרמב״ן בפירוש התורה דכשם דכתונת של כה״ג היה משבצות כך של כהן הדיוט הי׳ משבצות דאיס״ד דיש חילוק ושל כהן הדיוט לא היה משבצות וכמו שסבר אבן עזרא א״כ י״ל במה מחנכין אותו שהרי כתנות של כהן הדיוט לא היה משבצות ואפשר לומר לדעת האבן עזרא דכתונת של כהן גדול ביום הכפורים נמי לא הי׳ משבצות שהרי לא כתיב ביה רק כתונת בד ולא משבצות ומה שהביא המשנה למלך ראיה מהא דאמרינן אין בין כהן הגדול לכהן הדיוט אלא אבנט אפשר לומר דהחילוק קאי על המין שממנו נעשה הבגדים דבזה לא היה חלוקים אבל אופן עשייתם היה חלוקים וכמו שכתבו התוספות לקמן בסמוך גבי מצנפת וכן י״ל דאפילו כתנות של יה״כ של כה"ג היה שוה לכהן הדיוט אין זה חינוך כמ״ש התוס׳ הן אמת שמדברי רש״י ד״ה במה מחנכין קצת נראה דלא בעינן רק היכר וכיון שהיה היכר סגי. אמנם התוספות בוודאי ס"ל דבהיכר לא סגי דא"כ לא תירצוום דעכ״פ היה היכר אלא חנוך ממש בעינן. ועיין מנחות ע״ח ד״ה אחת:

*לובש* שמנה ומהפך בצנורא. בחקרי לב דף ר״מ הקשה מכאן על הרמב״ן בפירוש התורה באחרי מות שכתב דכהן אחר המשמש לא בעי משיחה וכשר בריבוי בגדים דא״כ מאי בעי במה מחנכין לימא בריבוי בגדים וכ״ת דהיינו דמתרץ לובש שמנה דא״כ מאי צריך לומר ומהפך בצינורא לימא סתם דמחנכין אותו בריבוי בגדים שהרי א״צ שיעשה עבודה בריבוי בגדים שהרי להרמב״ם היה אסור לעבוד כל שבעה. ואף להראב״ד דחולק מ״מ לא היה הכרחי לעבוד ע״ש ובאמת שאין זה הכרח די״ל דוודאי אם לבשו כמצותו כל שבעה לשם ריבוי בגדים א״צ או אינו רשאי לעבוד בהם משא״כ אם לובשים לשעה ולא מקיים ריבוי שבעה צריך שיעבוד ואולם אין אנו צריכין לכל זה דאין כוונת הרמב״ן כלל לחינוך ולומר דהבגדים הם לחינוך אלא כלפי מ״ש רשי' שמרובה בגדים כשר מימות יאשיה ואילך שלא הי׳ שמן המשחה ופירש הרמב״ן דלאו דוקא אלא אף קודם לזה כשר לזה הביא ראי׳ מכהן שמתקינן ביום הכפורים שהוא משמש ברבוי בגדים בלא משיחה אבל מענין החנוך לא מיירי ומודה הרמב״ן או שעבודתו מחנכו או דמהפך בצנורא ולפי מה שהבין בעל חקרי לב בדברי הרמב״ן הי׳ לו להקשות תיכף כדאמר הגמרא מחנכין אותו בתמיד של שחר למה צריך לומר בתמיד של שחר תיפוק ליה דהי׳ לבוש שמנה בגדים בשעת התמיד וא"כ אין מוכרח כלל דהרמב״ן חולק על הראב״ד. ואפשר גם הרמב״ן מודה דההתקה בפה עולה במקום המשיחה והריבוי וזה נלמד מוכפר הכהן. ולפ"ז מתורץ מה שהקשה עוד על הראב״ד דעכ״פ מתרבה בריבוי בגדים דכוונת הראב״ד אינו כלל לחנוך אלא למשיחה וריבוי שבעה וכמ״ש ועיין עוד בסמוך:

*זר* שהפך בצנורא. משנה למלך פ"ו דתמידים ה״א.

*תוס'* ד"ה במה מחנכו בחקרי לב דף ר"מ ע״ד הבין מדברי התוספות אלו דבבית ראשון הי׳ צריך משיחה דוקא ולא קשיא ליה לגמרא אלא מבית שני שלא הי' שמן המשחה במה מחנכין והקשה על זה הא ריבוי הוה בבית שני כמו משוח בשמן בבית ראשון ובריבוי פעם אחד סגי ע״ש ולא ידעתי למה קשה ליה טפי אדברי תוספות ישנים מעל דברי הרמב״ם שהרי להדיא מבואר מדברי הרמב״ם שאם נתרבה פעם אחד כשר וא״כ מה מקשה הכא במה מחנכין ובע״כ צ״ל כמ״ש לעיל דהרמב״ם לא כתב אלא דעבודתו כשרה אבל חנוך לא מקרי לכתחילה וצריך לחנכו בעבודה אחת מהעבודת וכמו שסובר הרמב״ם כן יסבורו הת״י אמנם אף שבעל חקרי לב הביא בשם רש״י ותוספות הרא״ש בנזיר דסברי דהי' מושחין אין ראי׳ מדברי תוספות ישנים דהכי סברי די״ל דכוונתם הוא מאי מקשה הגמרא במה מחנכין דילמא במשיחה לזה תרצו דהרי בבית שני לא הי׳ שמן וע״כ צ״ל דדבר אחר מחנכו וא״כ ה״ה בבית ראשון וזה הכרח הרמב״ן עצמו בפירוש התורה ואפשר זה ג״כ כוונת הריטב״א אלא שאין בידי ספר הריטב״א לעיין לשונו ממש:

%% ב

עבודתו מחנכו מי לא תניא. הרמב״ם פסק דעבודתו מחנכו ועיין בכ״מ ובלחם משנה ובעבוד' ישראל דף ל״א ומה שהקשה בעבודת ישראל למה פסק הרמב״ם בין קודם לתמיד של שחר בין אחר תמיד של שחר עבודה מחנכתו והרי קודם תמיד של שחר שפיר יכולין לחנכו בתמיד ולע״ד לא קשה חדא כיון דמוכח מרב פפא דעבודה מחנך בלא שמנה בגדים דאפילו עבודת היום מחנך א״כ פשיטא דעבודת התמיד מחנך ואפילו אי נאמר דאף דמאן דאמר דעבודה מחנך כל היכא דאפשר לחנך בשמנה בגדים עדיף (אלא שלא רצה לומר דמהפך בצנורא) מ״מ הא פשיטא דכל עבודת אין כשרות אלא בכה"ג א״כ כשאירע פסול בראשון קודם לתמיד ממילא השני מחונך בשמנה בגדים ובעבודה דהא אי אפשר להקריב התמיד בלי שמנה בגדים וא״כ לא צריך הרמב"ם לפרש וודאי אלו הי' אפשר להקריב התמיד בכהן אחר הי' צריך לפרש שכה״ג יקריב התמיד כדי שילבש שמנה בגדים אבל כיון שזה מבואר א״צ לפרש כנ"ל ודע שמה שאמר בגמרא קודם לתמיד לאו דוקא קודם קרבן התמיד אלא עבודת התמיד של כל יום דהיינו הקטרת והטבת הנרות שכולם הי' בשמנה בגדים וזה פשוט:

*לא* נחלקו אלא באבנטו של כהן הדיוט בין בשאר ימות השנה בין ביוה״כ לפי מה שכתב הרמב״ם דשלא בשעת עבודה אסורים ללבוש כלאים א״כ מה אמר באבנטו דכהן הדיוט בין ביוה״כ בין בשאר ימות השנה דמאי שייכות באבנטו דכהן הדיוט ביוה"כ הא כיון דכל עבודת יוה״כ אין כשרות אלא בכה״ג א״כ כהן הדיוט לא הי׳ עושה עבודה ואסור ללבוש האבנט אלא וודאי כמ״ש הרמב״ן במלחמות דהי׳ עבודת דהא כהנים הדיוטים יכולים לעשות ביוה״כ וא״כ הי׳ צריכים ללבוש האבנט. ועוד אכתוב מזה אי"ה:

*על* בשרו מה ת״ל ילבש שער המלך ח״ג ל״ו ע״ד:

*בגדי* כה״ג ביוה״כ כשרים לכהן הדיוט עיין סוכה ה' ד״ה ואל יוכיח: 

*ילבש* לרבות את השחקים. משנה למלך ח"ב דתמידין ה״י (ד"ה ומ"ש מר״ן) מרכבת המשנה ח"ג שם. חזון עובדיה פ״ח:

*ראשון* חוזר לעבודתו. כנסת יחזקאל דף י״ט. מלכי בקדש קנ״ו. פרי האדמה ח״ג דף מ״ח. לשון לימודים חא״ח דף מ״א זרע אברהם חח״מ ק״מ קמ״א. אדמת קדש ח״ב ג׳ ע״ד. עבודת ישראל דף ל״ב בארוכה מלך שלם ח"ב כ״ז ע״א ע״ב. ועיין בסליחות אשכנזים עם פירש המסביר בתחילתו תשובה מהר״ב ר״י מילר. ר׳ אהרן ששון קפ״א.

*תוס׳* ד״ה כהן הגדול כו' טעמא משום מעלין בקדש תיפוק ליה. והקשה במקום שמואל שער התרוצים דהא כתבו התוספות בסמוך דנ״מ לפרנס הממונה על הצבור וא״כ בזה לא שייך מחוסר בגדים וא״כ צריך לטעם מעלין בקדש ולא מורידין ע״ש ואפשר לומר דהא עיקר פלוגתא דר״מ ור' יוסי הוא אם לכתחילה ראוי לעבוד בשמנה בגדים או לא משום איבה הא בשאר דברים לא נחלקו ואם כן גם זה שאמר הלכה כר׳ יוסי לענין זה בפרנס הממונה על הצבור אם השני ראוי לאותו מינוי עצמו בחיי הראשון אבל הא דמעלין בקודש ולא מורידין פשיטא הוא ולא מכאן ילפינן ועוד דלא ה״ל לר' יוסי ליתן טעם דנתן מקום לטעות דה״א דוקא לכתחילה אינו עובד בד׳ בגדים משום מעלין ובוודאי מטעם זה לא מפסל בדיעבד ה״ל לומר משום מחוסר בגדים דעבודתו פסולה דיעבד:

*באותו* הדיבור וי״ל דכה״ג מתמנה בפה ומסתלק בפה כלומר דצ"ל דה״א דכיון דמתמנה מסתלק ג״כ והא דשני אין לו דין כה״ג כלל ואפילו ב״ד בגדים כשר קמ״ל דמעלין בקודש ממילא יש לו דין כה״ג וכיון דיש לו דין כה"ג פשיטא אם עבד ב״ד בגדים עבודתו פסולה ומ״ש דמתמנה בפה היינו להיות לו דין כה"ג ממילא. אמנם אח״כ צריך משיחה או ריבוי וקודם משיחה או ריבוי אין לו דין כה״ג אבל עכ״פ כה״ג הוא שאין יכולין לסלקו וענין המינו שכתבו התוספות אע״פ שצריך שיהי׳ הכה״ג מאחיו בנוי בחכמה בעושר מ״מ הי׳ צריך שיהי׳ מי שיברור מכל הכהנים ובדיעבד אם בררו מי שאין בו כל המעלות האלו גם כן כשר. ובחקרי לב סימן קכ״ד האריך בזה ע״ש. ועיין שער יוסף ק״ח:

*תוס׳* ישנים ד״ה שני. חקרי לב רמ"ב מרכבת המשנה ח״ג פט"ו דשגגות ה״ז:

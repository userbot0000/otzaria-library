% ג

%% א

וחכמים אומרים אפילו אינה מחזקת אלא ראשו ורובו ואלו שלחנו לא קתני ברא״ש העתיק בדברי חכמים אלו ראשו ורבו ושלחנו והוא תמוה דהא בגמרא קאמר ואלו שלחנו לא קתני ותו דאם קתני בברייתא שלחנו מה צריך להוכיח דמיירי בשלחנו בתוך הסוכה דומיא דארבע אמות תיפוק ליה דהא קתני בהדיא ולכן וודאי צריך להגיה ולמחוק שלחנו בדברי הרא״ש וכוונתו לומר דע"כ הא דפליגי ב״ש וב״ה במחזקת ראשו ורובו ואין מחזיק שלחנו דלב״ש פסולה לאו היינו טעמא משום שמא ימשך דלפ״ז אם הי׳ דוחק עצמו והעמיד שם שלחן או שישב ע"ג שלחן הי׳ כשר לב"ש וזו ליתא שהרי לחכמים אלו דמחזקת ראשו ורובו מיירי שהשלחן בתוך הסוכה דומי׳ דארבע אמות ואפ"ה בעי חכמים דאידך ברייתא שיהי' גם מחזקת שלחנו ואם לאו פסולה אע״ג דלא שייך שמא ימשך כיון שהשלחן בתוך הסוכה ויש לתמוה מבעל שלטי הגבורים שהעתיק לשון הרא״ש כמות שהיא בטעות ושוב ראיתי שגם בקרבן נתנאל הגיה כן:

*בית* שאין בו ד׳ אמות על ד' אמות פטור מן המזוזה נחפה בכסף וי״ו ע״א בית יעקב סימן פ"ט:

*ואין* מניחין בו עירוב. עיין ערובין ע״א ד״ה בפת:

*תוס׳* ד"ה לא נצרכה אלא לקטוניות כו׳ דדילמא ארוכה טובא אבל לא היתה רחבה ז׳ טפחים. הט״ז ומג״א בסימן תרל״ד ומהר״צבי בסימן קמ״ב כתבו דצריך להגיה בדברי התוספות תיבת אלא וצ״ל לא היתה רחבה אלא ז׳ טפחים ודלא כב"ח שמקיים דברי התוספות כמו שהם לפנינו. ועיין בפני יהושע:

*תוס׳* ד״ה דאמר לך כו׳ ואידך בפרק התכלת גבי סדין בציצית. עיין שם במנחות דף מ׳ ומ״ש שם:

*באותו* הדיבור ומסקינן סתם דהלכה כר"י בן החורנית כבר האריכו המפרשים בזה דשם לא נמצא כלל דהלכה כר״י וראיתי בש״ס ישן דפוס וינצי׳ והנה אין שם כלל אלו התיבות ומסקינן וא״כ אין ספק דהמדפיסים האחרונים הוסיפו זה בטעות כיון דבדפוס ראשון ליתא מאין הי' להם וכן נראה דמהרש״א לא הי׳ לו בגירסתו ומעתה דברי התוספות פשוטים דמתחילה בעי התוספות למימר דהראי׳ שם כפשוטו מר״י בן החורנית שעשה כן ולא כב״ש וצ״ל דהלכה כן דאל״כ מאי מייתי ראי׳ אמנם התוספות הקשו עד שהוצרך לפרש בענין אחר וא״כ השתא אפילו בסוכה גדולה הלכה כב״ש וכדפירש מהרש״א. ועיין בפני יהושע ואין להקשו' למה לא חשיב רב עמרם שבעה דברים סוכה גדולה וסוכה קטנה דהא להפוסקים כב״ש בתרווייהו ס״ל דחד טעמא לתרווייהו ומשום שמא ימשך וכיון דהלכה כוותיה בחדא פשיטא דה״ה באידך:

*תוס׳* ד"ה בית כו' ועוד הל״ל לענין פתח בית האב של נערה המאורסה. ראיתי מי שכתב דלהכי לא חשיב משום דאמרינן התם יש לה אב ואין לה פתח בית האב הרי בסקילה לא נאמר פתח בית האב אלא למצוה וכיון דאעפ״כ נסקלת ולא הוי רק למצוה לא קחשיב והא ליתא דעכ״פ ה״ל למחשבי' לענין אם יש לה בית אב שאין בו ד' על ד׳ אם חשיב כבית צריך לסקלו על הפתח של הבית הזה ואי לא חשיב כבית וא״כ היה כמו שאין לה פתח בית אב ונסקלת על פתח שער העיר כדאיתא בכתובות מ״ה:

%% ב

אין חולקין החצר עד שיהי׳ בו ד׳ אמות לזה וד׳ לזה. עיין בית יעקב ס״ה ע״ד דינא דחיי חלק עשין צ״ו ע״ד. ועיין בבא בתרא צ״ח ד"ה ר׳ ישמעאל:

*חצר* מתחלקת לפי פתחים. דברי רש״י כאן סותרים למה שכתוב בבבא בתרא. ועיין בית יעקב שם נתיבת משפט שי״ג:

*תוס׳* ד״ה ואין עושין אותו עיבור כו' דהא לחייא בר רב לא נקטו רבנן שני עיירות דוקא דה״ה עיר ובית כו' כאן דכתבו אליבא דחייא בר רב דאין נותנין רק קרפף אחד לשתיהן וודאי דה״ה שני בתים נותנין קרפף אחד לשתיהן כמו שהוכיחו לבסוף דאל״כ עיר שאין לו חומה במה יתחברו הבתים וכ"כ מהרש"א אלא שמקודם לזה כתבו דלאו דוקא נקטו רבנן שני עיירות דה״ה עיר ובית ושם דוקא נקטו עיר ובית דהא גם לרב הונא קיימינן ולרב הונא אין נותנין שני קרפיפות לשני בתים כמו שכתבו אח״כ והוצרכו למימר דוקא עיר ובית מש"ה גם לחייא בר רב אמרי הכי. ועיין מה שכתבתי בערובין נ״ז:

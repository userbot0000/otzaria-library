% יז

%% א

*פרק שני*

אבל קורין אותה ללועזת בלעז ליקוטי הרמב״ן ח׳ ע״ד:

*והלועז* ששמע אשורית חקרי לב רס״ה:

*מנה"מ* אמר רבא דאמר קרא ככתבם וכזמנם. עיין במרכבת המשנה למהר״א אלפאנדארי דף קי״ג קי״ד שהאריך בשם מהר״י דאנון ומה שהקשה דאיך עלה על דעת רבא להוכיח דלמפרע לא דהא עשיה כתיבה. וקושי' זו מתורצת עם הקושי׳ האחרת שהקשה דילמא אם אינו ענין לעשייה תנהו ענין לזכירה דילמא היה זה דעת רבא באמת אלא דהמקשה לא הי׳ ניחא ליה בהאי תרוצא ועוד י״ל דרבא סבר דהכל נכלל בכלל עשייה כי גם הקריאה עשייה היא ומה שהקשה עוד דלקמן נפקא ליה מככתבם וכזמנם דבעי אשורית ולמה לא מקשה נמי הא עשייה כתיב ולע״ד דהא וודאי זה נפקא לן מככתבם ולא שייך להקשות עשייה כתיב וא״כ בעי כתב אשורית כמו דכתיב ככתבם ואין מקרא יוצא מידי פשוטו אבל הכא דבעי' למילף קריאה מכח ההיקש דככתבם לכזמנם ועל זה פריך מידי קריאה כתיבה הא קריאה לא נזכרה כלל ואין ה״נ אלו הי׳ רוצה ללמוד דבעי כתיבה כסדר ולא למפרע לא הי׳ מקשה מידי ועיין בחקרי לב דף רס״ג שהאריך על דברי מרכבת המשנה עיין שם:

*מה* עשיה למפרע לא. בחקרי לב דף רס״ד ע"ג רצה לפרש מה עשייה למפרע היינו על כתיבת המגילה ואחרי המחילה זו אינו נראה דהא כתיב והימים האלה נזכרים ונעשים אלא דעל עשיית הימים קאי ולא על כתיבת המגילה ולעיקר דינו מגילה שכתבה למפרע אפשר דלא חמירא מס״ת:

%% ב

*הסדיר* שמנה עשרה ברכות על הסדר התוס' הקשה מכאן לרש״י שפירש בברכות אמצעית אין להם סדר שאם שכח אחת מהן שאומרה במקום שנזכר דהרי זה היה למפרע וחזינן כאן שנתקנו על הסדר ולדעת רש״י אפשר לומר דניהי שנתקנו על הסדר לכתחילה מיהו בדיעבד לא מקרי זה למפרע והרי פ׳ של ק״ש ג״כ נתקנו על הסדר וכדאמרינן למה קדמה שמע לוהיה אם שמוע וכן והיה אם שמוע לויאמר ואפ״ה פסק הרמב״ם דאם שינה יצא כיון שאין כתובין כן בתורה ודוקא בפרשה עצמה אם קרא למפרע לא יצא וכתב הטור בסימן ס״ד דדוקא לכתחילה כן בפרשיות ק״ש אבל בדיעבד אין זה למפרע וסבר רש״י דברכות שמנה עשרה נמי כל חדא כפרשיות ק״ש דמי אמנם התוס' ס״ל דמדאמרינן סתם על הסדר משמע דכך צריך לאמרו ובזה מתורץ מה שהקשו בספר מקראי קודש והביא במרכבת המשנה למהר״א אלפאנדארי דף כ״ח דלמה לא הקשו התוספות מלעיל דקתני וכן בתפלה דאי מלעיל ה״א דתפלה לא עדיף מק״ש וכל ברכה כפרשה חשיבה אבל הכא מעל הסדר משמע דדוקא על הסדר בעי אמנם בברכות באמת הקשו מהא דקתני וכן בתפלה ואפשר דהתוספות דהתם סבר דאין לדמות ברכות של תפלה לפ' של ק"ש דהתם לא נכתבו בתורה גבי אהדדי וא״כ ממילא אין להם סדר ואדרבה בתורה נכתוב המאוחר קודם אבל הכא כך נתקנו מתחלה אמנם אין קושיא לרש"י כי רש״י אפשר סבר כאשר כתבתי:

*מה* ראו לומר תשובה אחר בינה אזני יהושע ע״ו ע״ד:

*רש״י* ד״ה והי׳. עיין חקרי לב רס״ד ומ״ש לעיל בדף ט׳:

*רש״י* ושבר פושעים היינו זדים משפט צדק ח"ב סימן ט׳:

*תוס׳* ד״ה כל התורה זרע יצחק רצוף אהבה קי״ט שנות חיים צ״א: 

*תוס׳* ד״ה דאי בלשה״ק זרע יצחק רצוף אהבה ק״כ:

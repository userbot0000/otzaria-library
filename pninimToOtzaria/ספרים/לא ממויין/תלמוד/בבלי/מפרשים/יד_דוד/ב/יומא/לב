% לב

%% א

אמרי לך רבנן קדושא בתרא כי פשיט בגדי קודש ולבש בגדי חול עבדי ליה התם בוודאי לכאורא הדברים תמוהים דהרי משנה מפורשת בסוף פרק בא לו דהי' מקדש כשפושט בגדי זהב ולובש בגדי עצמו ואפשר לומר דהמקשן הוה סבר דהך קידוש לאו בכלל עשרה קידושין נינהו דהנהו עשרה קדושין לצורך עבודה הם והך קידוש לאו לצורך עבודה לפיכך לא קחשיב כמו דלא קחשיב תרומת הדשן למ"ד דהוה בכה״ג כיון דקודם היום הוה כמ״ש בת״י והוה קסבר דטבילה גורם לשני קדושין ולפיכך הקשה בשלמא לר"מ שפיר דלחמש טבילות עשרה קדושין אבל לרבנן חסר חד קידוש בטבילה הראשונה וקידוש בתרא הא לא חשיב והמתרץ השיב לו כיון דקידוש בתרא לפשיטה הוא נמי קחשיב כי לא חשבי רבנן הקידושים בתר הטבילות אלא לפשיטה ולבישה:

*אמר* רב חסדא גמירי חמש טבילות ועשרה קדושין לפי מה שסברו רש״י ותוספות דהך גמירי הלכה משה מסיני הוא א״כ לרבא לקמן דף ע״א דהכריח כן מדכתיב ופשט את בגדי הבד אשר לבש שלבש כבר א״כ רבא חולק על הל״מ וזה וודאי דוחק לומר ובפרט לפי מ״ש הרמב״ם דבהל״מ אין חולק ולפיכך צ״ל דרבא נמי אין חולק על הל"מ אלא דרצה לתרץ גם הפסוק כי לכאורא הפסוק מכחיש הל״מ שהרי הכל נאמר על הסדר ולמה לא נאמר זו על הסדר ולהכי בא רבא לומר דמהפסוק ג״כ יש הכרח לכך מדכתיב ופשט ולבש אמנם להרמב״ם דסבר דלא הוי הל״מ כמ״ש לעיל בשם החוות יאיר ניחא טפי:

*כף* ומחתה בבגדי לבן תמיד של בין הערבים בבגדי זהב רש״י והרמב״ם נחלקו כי רש״י פירש כאן כי תמיד של בין הערבים הי' אחר הוצאת כף ומחתה והרמב"ם סבר כי הוצאת כף ומחתה אחר תמיד של בין הערבים ובלחם משנה פרק ב' דעבודת יוה״כ הביא ראי׳ לדעת רש״י מסוגיא זו דקאמר להדיא כף ומחתה בבגדי לבן תמיד של בין הערבים משמע וודאי דתמיד של בין הערבים אחר הוצאות כף ומחתה הי' ועיין בירושלמי דפרק בא לו ה״ב דשם אמר הכל מודים שהוצאות כף ומחתה אחר תמיד של בין הערבים ובאמת יש לתמוה הלא ברייתא זו בתורת כהנים היא שנויה ובלי ספק ר׳ יוחנן הי׳ בקי בתורת כהנים ובע״כ צ״ל דר׳ יוחנן לא הוה גריס כן בתורת כהנים או דכוונת ר׳ יוחנן הכל מודים על התנאים המוזכרים שם ור״ע וחכמים אבל מודה ר' יוחנן דאיכא תנא אחר דסבר כף ומחתה קודם לקטרת ועכ"פ כיון דרבי יוחנן אמר דכל הנהי תנאי מודה א"כ הך ברייתא דת"כ יחידאי היא ופסק הרמב״ם כרוב התנאים ועוד יש להאריך מזה וכאן אין מקומו. ועיין מרכבת המשנה ח״ג פ"ב דעיה״כ ובזבח השלמים דף ט׳:

*ומה* במקום שאין טעון טבילה טעון קידוש. עיין זבחים נו״ן ד"ה אלא למאן:

*תוס׳* ד"ה ואי כסדרן. עיין על התוספות קרבן אהרן קפ״ה זבח השלמים דף יו״ד ובשביתות י״ט דף נ״ו ע״ד האריך בדברי מהרש״א ע״ש וע״ש בזבח השלמים דכתב דהכרח חז״ל לסרס הפסוק הוא מן ופשט ולבש והוא תרוצא דרבא דלקמן דף ע"א ולפ"ז אפשר לומר דרב חסדא נמי אין חולק על רבא אלא דעיקר הוא הקבלה אלא כדי שלא תהיה סתירה בפסוק דרשו כן וא״כ רבא ורב חסדא מר אמר חדא ומר אמר חדא ולא פליגי:

%% ב

קרצו בכמה א״כ ה״ל עבודה באחר בעבודת ישראל דף מ"ז ע"ב הקשה מכאן על הריטב"א בשם הרמב״ן דסבר דהא דכל עבודת של יה״כ שאינן עבודת היום אינן אלא בכה״ג הוי רק מדרבנן א״כ קשיא הא דאמרונן ה״ל עבודה באחר ומוכח מזה דעבודה באחר פסול אפילו שאינה מעבודת היום ול״ק מידי דהריטב״א סבר דפסול מדרבנן קאמר והרי בלא״ה צריך לומר כן לחד תרוצא דהתוספות דהך פסולא מדרבנן דשחיטה לאו עבודה היא ושוב ראיתי במלכי בקודש דף קכ״ה שגם הוא הקשה קושיא זו על הריטב״א וכתב דאי אפשר לומר דפסול מדרבנן דמנליה לריטב״א הא ע״ש ולא ידעתי מה קשה ליה דבוודאי היה לו להריטב״א ראיות אחרות ולא למדה מזו הסוגיא אלא כדי שלא יקשה להריטב״א נאמר דהך פסולא מדרבנן היא ומה שהקשה עוד על הכ״מ דבריו מגומגמין דוודאי הריטב"א מודה כיון דפסול מדרבנן לא היה פייסות אלא לעבודת שהם כשרות אפילו מדרבנן:

*רש״י* שכפרתן מרובה שמשתמש בהם כל ימות השנה אבל בגדי לבן לכאורא אינו דבר והפוכו וכן הקשה בשיח יצחק ובמלך שלם דף כ״ז ונראה וודאי דכוונת רש״י לומר דבגדי זהב מכפרים על כל עבירות שהרי משתמש בהם כל השנה ויש בכל השנה כל הקרבנות וגם שעירי הרגלים ושעירי ר״ח שמכפרים ג״כ על טומאת מקדש וקדשיו אבל של יוה״כ אין מכפרין רק על טומאת מקדש וקדשיו אבל אין כונת רש״י שמפני שמכפרים בגדי זהב כל השנה הוי מעלה דזו ליתא דאם מכפרים מה לי אם בשעה אחד או כל השנה אלא כמו שכתבתי בשביל שמכפרים כל השנה הם מכפרים על עבירות הרבה ובמלך שלם שם כתב דבגדי כהונה עצמם מכפרים וקשה אטו בגדי בוץ ביוה״כ מי לא מכפרי הא וודאי נמי מכפרי. ועיין בסמוך מה שכתבתי לענין תדיר ומקודש באופן אחר ליישב דברי רש"י:

*תוס׳* ד״ה א״כ ה״ל שחיטה באחר כו' ואם שנים שוחטים זבח אחד אפילו בזה אחר זה פסול דבריהם סותרים למה שכתבו הם שם בחולין דלר״א בר׳ שמעון רק לכתחלה פסול ע״ש ואי לרבנן הרי אפי׳ לכתחילה כשר כמ״ש הרמב״ם פ״א דפסולי המוקדשין ה״ה ואפשר דהתוספות הכא יש להם שיטה אחרת ואין כאן מקום להאריך בזה ועכ״פ אפילו אם נאמר דרבנן מכשרי רק דיעבד וראבר"ש פוסל אפילו דיעבד קשה דמנלי״ה להקשות הא עכ״פ הקושיא יותר חזקה דה״ל עבודה באחר דהוה הקושיא לכ״ע. ועיין במלכי בקדש דף קכ״ה מ"ש על התוספות:

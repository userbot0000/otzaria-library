% כז

%% א

תוספות ד״ה גמרו בידי אדם כו׳ מהרש״א הגיה בדברי התוספות במקום וי״ל ואין לומר מכח התוספות דשבת ולפי הגהתו באמת נמי קשה מתוספות דשבת דאיך בעי לאוכחי כאן דלא הוה גמרו בידי אדם דהא קדרות שרינן אע״ג דהן רותחת בין השמשות ובאפרוחין עודן עליו כל בין השמשות הא אדרבה התוספות דשם הקשו זו ותירצו דשאני אפרוחים דרוצה שיהי׳ על הסל כל בין השמשות מקצה אותו לצורך כך ולפיכך אמרינן מידי דאיתקצאי ע״ש אבל בתוך היום לא שייך זה ואדרבה מוכח מהתוספות דשם דהוה כגמרו בידי אדם דאל״כ לא הוה מקשה מידי מקדרה וכ״כ בספר נחפה בכסף דף י"ג בשם הגה צ״צ (והוא ר׳ צמח צרפתי אחד מגדולי המערב כמ״ש בשם הגדולים) ומה שהשיב עליו המחבר שם יש להשיב ואין כאן מקום להאריך ועיין בספר בתי כהונה בית אבות ה׳ ע״ד ועיין במג״א סימן שכ"ה ס״ק יו״ד דנראה ג״כ שהבין כמ״ש שכתב דלא הוה כגמרו בידי אדם ממש ונראה כוונתו דלענין בין השמשות לא הוה כגמרו בידי אדם אבל שלא בין השמשות הוה כגמרו בידי אדם. ועיין בקרית מלך רב ח״א דף כ״ג ע״א מה שכתב בזה:

%% ב

לימא תנן סתמא דלא כר״ש. תולדת יצחק:

*חלוק* הי׳ ר״ש בבעלי חיים שמתו הב״י בסימן שי״ח כתב בחד תרוצא דהרא״ש ס״ל כמ״ד מודה ר״ש בבעלי חיים שמתו וזה עשרים שנה נשאלתי איך אפשר לומר כן דהא הרא״ש כתב בסוגיין תרגמה זעירא בבהמת קדשים ובמסוכנת וד"ה ותירץ זה הוא דוקא למ"ד חולק הי׳ ר״ש בבעלי חיים שמתו וכמבואר ווכן כתב בהגהות הרא״ש אבל בריאה אסורה ובאמת קושיא אלימתא ולכאורה עלה בדעתי לומר דהרא״ש העתיק במסוכנת ודברי הכל כמ"ש הר"ן ובעל המאור דמקצת נוסחי כן הוא ופי׳ בעל המאור והר"ן לפי גירסא זו דבמסוכנת אפילו לרבי יהודה מודה ומעתה י״ל דלהכי אוקמיה במסוכנת כדי דמשנתינו אתיא ככ״ע אלא שבזה לא הונח לנו חדא שהרא״ש פסק כר״ש במוקצה לענין י״ט וא"כ מה לו צורך בזה אם המשנה אתיא כרבי יהודא או לאו ועוד שהרי בעל המאור והר״ן פירשו לפי גירסא זו דבהמה בריאה אסורה אף לר״ש. וא״כ הדרה קושיות הב״י לדוכתיה למה בנשחטה מותרת ולפיכך נראה לומר דהרא״ש העתיק דברים אלו מדברי הרי״ף כי כן דרכו בכמה מקומות להעתיק דברי רי״ף אע״פ שאין דעתו כן כמ״ש בעלי הכללים והריף העתיקם משום דסבר כרבי יהודא אבל אין הכרע כיון שפסק כר״ש איך ס״ל בב״ח שמתו אמנם כיון דכבר גילה דעתו במקום אחר גבי בהמה שנשחטו לחולה צריכין לומר דפסק כמ״ד מודה ר״ש בב״ח כצ״ל בדברי מר״ן אע״פ שהוא דוחק כי באמת בלא״ה קשה בדברי הרא״ש שהעתיק ודברי הכל שלכאור׳ אין לו מקום אלא למאן דפסק כרבי יהודא ועיין בספר תפארת שמואל סוף מסכת שבת ושוב נדפס ספר יצחק ירנן וראיתי לו בדף מ״א שעמד על דברי הב״י ע"ש. ושוב בא לידי מרכבת המשנה למהר"א אלפאנדרי ובדף פ"ב העתיק שיטת המאירי ונראה מדבריו דמאי דקאמר ודברי הכל היינו בין למ״ד חלוק הי׳ ר״ש בב״ח שמתו בין למ״ד מודה. מיהו למ״ד מודה לא מוקי במסוכנת אמנם בדברי הרא״ש קשה לפרש כן כמו שיראה המעיין:

*רשי׳* ועל החלה שנטמאת. מגילת ספר עשין דף כ"ב ע״ב:

*רשי'* אלא טעמא דקדישי בתמי' כללי שמואל שבתמים דעים דף ב׳ ע״ג תולדת יצחק:

*תוס׳* ד״ה ועל החלה. מנחת ביכורים:

% מ

%% א

שאני התם דאמר קרא לכם וכו'. יצאו עצים ופירש״י אבל לולב עיקרו לכבד את הבית והוה כלאכיל׳ וא״כ לפי דברי רשי׳ שביעית נוהגת בו אמנם הרע״ב כתב במשנה דדמי לולב יוכל ליתן לו דעץ בעלמא הוא והוא כדברי הרמב״ם בפירוש המשנה גם הרמב"ם בחיבורו לא הביא ההיא דלולב בת ששית שנכנס לשביעית וכפי הנראה מדברי הרדב״ז בספר יקר תפארת דהרמב״ם לשיטתו דפירש שימור שדרך לשמרו ומופקר שאין דרך לשמרו וא״כ לולב אין דרך לשמרו ולהכי אין שביעית נוהגת בו אמנם רשי׳ לשיטתי' במופקר ושמור ולפיכך כתב דקדושת שביעית נוהגת בו ולא ידעתי איך יתיישב לפי דעתו שיטת הגמרא דהרי מוכח בגמרא דלולב שביעית נוהגת בו וגם למאי דהוה ס״ד דלולב אין שביעית נוהגת בו היינו מטעם דעץ בעלמא וכדאמר להדיא בגמרא אמאי עצים בעלמא הוא ועצים אין בהם משום קדושת שביעית ותו דהרמב״ם בפירוש המשנה כתב הטעם משום עץ ולא משום הפקר ולכן נראה דהרמבם מפרש וגרס כהנך דגרסי ועצים תנאי היא ובבא קמא גרסינן אמר רב כהנא וסבר הרמב״ם דרב כהנא חולק על רבא וסבר דאפילו עצים דמשחן בטלי לגבי שאר עצים וא״כ ה״ה לולב והתוספות בב״ק סתרו זה דעצים דמשחן בטלי בשאר עצים דהא משמע כאן דלולב נוהג בו שביעת ואינו בטל אמנם הרמב"ם סובר דזה הוא מה שרוצה רב כהנא לתרץ דאין צריך לדחק ולוקמיה בבת ששית שנכנס לשביעית דלעולם אין בלולב קדושת שביעית כמו בעצים דמשחן ופסק הרמב״ם כרב כהנא משום דלדידי׳ אתיא מתניתין כפשוטו ולא צריכין לדחוקי במתני׳ ובהכי אתי נמי שפיר דברי הר״ן שכתב במתניתין ב׳ פרושים בלולב בת ששית שנכנס לשביעית או משום דאין בעצים קדושת שביעית ונתקשה בכפות תמרים ולפי דרכו כתב דהר״ן מספקא לי׳ בפירוש הגמרא והא וודאי אחר המחילה רבה לא ניתן לאמור אמנם לפי מה שכתבתי מבואר דב׳ הפרושים הם ב׳ תרוצים שבגמרא של  רבא ושל רב כהנא ולפי שהוא דבר שאינו נוהג בינינו לא הכריע לפסק הלכה וכתב ב׳ הפרושים.

*והאיכא* עצים דמשחן. עיין פסחים כ״ז ד״ה מכלל

*רש״י* ד״ה טעמא דלולב בת ששית. מלך שלם ח״ב ל׳ ע״ב.

%% ב

אין שביעית מתחללת. מלך שלם ח״ב ל׳ ע״ב

*לבסוף* מוכר את מטלטליו שנאמר וסמיך ליה וכי תמכרו ממכר לעמיתך ואע״ג דכתיב נמי או קנה מיד עמיתך מ״מ מדלא כתיב איפכא וכי תקנה או תמכר ממכר ש״מ דאמוכר קאי ומשום עונש.

*רש״י* דלא שייך בפירות לתפוס קדושת הדמים לא הבנתי דברי רש״י דהא לא עסקינן שיתפסו הפירות קדושות הדמים אלא אדרבה שיתפסו הדמים קדושת הפירות ובאמת הי׳ נראה להגיה ברש״י דלא שייך בדמים לתפוס קדושת הפירות אבל ראיתי למהרש״ל בהגותיו שהגיה כן כמו שהוא לפנינו וצ"ע:

*תוס׳* על חיים אין מתחללין כו' במעשר שני חוץ לירושלים כו' כתבו זה לאפוקי מבעל המאור דמוקי לה בתוך ירושלים מהכרח דמתניתין דמעשר שני ע"ש והראב״ד השיג עליו בתמים דעים דף ט׳ דליכא תנא בעולם דיאמר על חיים אין מתחללין דקרא כתיב וכוונתו דכתיב בבקר ובצאן ולדעת בעל המאור צ״ל דוודאי מן התורה שרי ורבנן הוא דאסרי והראב״ד סבר כסברת הט״ז דמה שהוא מפורש בתורה אין כח ביד חכמים לאסרו נמצא דבעל המאור להראב"ד מחולקין בסברת הט״ז והתוספות אע״ג דבעיקר פרושא סבירא להו כהראב״ד מ״מ בהא כבעל המאור ס״ל דלא כט״ז דיש כח ביד חכמי׳ לאסור דבר מפורש שהרי לא הביאו ראי׳ מן הכתוב רק מן המשנה ובע״כ צ״ל דס״ל דמן הפסוק אין ראיי׳ די״ל דרבנן גזרו אע״פ שהוא מפורש וכן הביא ראי׳ זו בשער המלך ח״א דף ב׳ ע״ד מן התוספות ועכ"פ לפי דעתו דהתוספות לא הביאו ראי׳ מן הכתוב משום דלא ס״ל כט״ז א״כ בע״כ הראב״ד שהביא ראי׳ מן הכתוב ס״ל כהט״ז. אמנם י״ל דמן הכתוב אין ראי' כלל דהרי איכא לאוקמי׳ בשחוטין ואע״ג דעיקר המצוה היא בזבחי שלמים וא״כ בע״כ צריכין להיות חיין עכ״פ אינו מפורש בכתוב וא״כ גזירות חכמים אינו סותר הכתוב אבל מה שמפורש בכתוב להדיא אפשר לומר כסברת הט״ז:

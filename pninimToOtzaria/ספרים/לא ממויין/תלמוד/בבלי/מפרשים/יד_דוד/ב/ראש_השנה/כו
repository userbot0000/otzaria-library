% כו

%% א

מנין לסנהדרן שראו. ב״ב קי״ד ד"ה ואין עד:

*כל* השופרות כשרין חוץ משל פרה. מגילת ספר עשין כ״ו ע״ד. ועיין במלכי בקודש על כל הלכות שופר. ועיין בית דוד א"ח ק״ה ע"ד מקראי קודש ע״א ע"א:

*אין* קטיגור נעשה סניגור כו' בפנים קאמרינן עבודת ישראל צ״ו. חזון עובדיה צ״ט ע״ג. עיין ב״ב י"ד ד"ה שבהן עמודים:

*והא* תנא מפני שהו׳ קרן קאמר. עיין ליקוטי הרמב״ן י"ז ע״ג:

*שנים* ושלשה שופרות. עיין סוטה י״ז ד״ה כתבה ומה שכתבתי שם:

*מאי* משמע דהאי יובל לישנא דדכרי הוא יש לדקדק דמאי מקשי הא עכ״פ יהי׳ מה שיהי' פרושו של יובל הא רבנן מכשרי בכל שופרות וא״כ שפיר מקשה ר' יוסי לרבנן הא אחד מהם בע״כ יובל הוא וא״כ אקרי קרן וא"ל דהוה אפשר לומר דפרושו דיובל הוא פרה וא״כ לא מקשי ר׳ יוסי מידי דעדיין קשה דא״כ דפרה נמי אקרי שופר דהא כתיב בסיפא בשמעכם את קול השופר וא״כ דפרה נמי אקרי קרן ואקרי שופר ושאלתי בשנת תקכ״א לאבא מורי ורבי זצ״ל אחרי הפרד מעמו והשיב לי דהתוספות כתבו דרוצה להביא קרא דכתיב בי׳ שופר ובאמת בירושלמי מסיים ביה בשמעכם את קול השופר וכן הוא הנוסחא ברי״ף ועיין בתי״ט א״כ כיון דבתלמודא דידן לית אכן צ״ל דוודאי רוצה ללמוד דוקא מרישא דקרא ולא מסיפא וע״ז מקשי הגמרא מאי משמע וא"כ מרישא דקרא לא מוכח מידי ולגירסת הרי״ף ולהתוספות צ״ל דבאמת הכי מקשה מאי משמע דהאי יובל דיכרא ודילמא דפרה הוא וא״כ למה פסלו רבנן של פרה ועוד האריך ואני השבתי לו כי בוודאי דוחק לומר שיחלקו הירושלמי ותלמודא דידן וצ״ל לתלמודא דידן אע״פ שלא סיים הסיפא שעכ״פ סמך על הסיפא והוה כמו וכו' וכה״ג מצינו הרבה פעמים בתלמוד וגם מה שכתב דלהתוספות והרי״ף באמת הגמרא הכי מקשי דשל פרה נמי לכשר הוא דוחק דמספק איך נכשיר של פרה כיון דאין אנו יודעין פרושו של יובל ואני תרצתי כי יש לדקדק במשנה שאמרו רבנן חוץ משל פרה מפני שהוא קרן דמה זה טעם כמו שמקשה ר' יוסי ובע״כ צריך לפרש כך מפני שהוא קרן ולא שופר כמו שמתרץ הגמרא וא״כ לפ״ז מאי מקשה ר׳ יוסי לחכמי׳ והלא כל השופרות נקראו קרן הרי גם החכמים יודעים זה אלא שנקראו ג״כ שופר ואי קושיות ר׳ יוסי דפרה נמי איקרי שופר א״כ הל"ל והלא של פרה נמי אקרי שופר ובע״כ צ״ל דר׳ יוסי לא הבין כוונת חכמים וסבר דכוונתם דטעמא דפיסול פרה מפני שהוא קרן וכל שהוא קרן פסול וע״ז מקשה הגמרא לפי הבנת ר׳ יוסי בדברי חכמים דכל שהוא קרן פסול ולא נחית לחלק בין אקרי שופר או לאו א״כ מאי מקשה דילמא יובל פרה ופסיל באמת משום שנקרא קרן אע״פ שנקרא שופר ובאותו זמן הייתי בחוסר ספרים ואח"כ בא לידי ספר פני יהושע וראיתי שגם הוא הקשה במשנתינו כמו שהקשתי ומה שתירץ הוא דוחק וכשבא לידי ספר יום תרועה ראיתי שגם הוא פירש בדברי רבנן כמו שפרשתי אלא שלא נחית לפרש מה שהקשתי מר׳ יוסי:

*למכירה* כירה. עיין זרע יצחק:

*רש״י* ותיטב תפלתי. בית דוד א״ח ק״ה ע״ב:

*רש״י* כיון דלזכרון קאתי. אע״ג דליכא משום בל יקריב ומשו' בל יתנאה באותו הפרק שכתבתי לעיל הבנתי דברי רש״י דבשופר ליכא כלל משום בל יקריב ומשום בל יתנאה והקשתי א״כ למה לא הקשה הגמרא תיכף א״כ בשופר טעמא מאי דלא שייך אין קטיגור נעשה סניגור כיון דלית ביה משום בל יקריב ומשום בל יתנאה ואאמ״ו זצ״ל תירץ לי דאין כוונת רשי׳ דליתא כלל בבל יקריב ובל יתנאה אלא כוונתו כיון דהוא בחוץ אע״ג דהא בל יקריב ובל יתנאה מ״מ לא שייך ביה דבחוץ הכל שרי אבל כיון שהוא לזכרון והוא כלפנים לפיכך אסור ואחרי באו לידי ספרים ראיתי בטירת כסף דף רצ״ו שהקשה כמו שהקשתי והבין דברי רש״י כמו שהבנתי וביום תרועה תירץ כמו שתירץ אאמ״ו זצ״ל וכ״כ בשביתות י״ט דף נ״ו ובאמת לפי פשטן של דברים דברי רש״י מורים דבשופר ליכא בל יקריב ובל יתנאה כלל. ועיין בספר עבודת ישראל בדף צ״ו שחילק בין עבודת פנים לעבודת חוץ דבפנים דוקא השטן מקטרג אבל בחוץ לא איכפת ליה ואין השטן מקטרג מיהו ה״מ כשמקטריג בפנים דוקא כשמקריב או כשמתנאה אבל בלא"ה בשבא לעשות תשובה אין מקטרג ונמצא בשופר של ר״ה שעיקרו נגד השטן כידוע וודאי שמקטרג בכל ענין בין מקריב בין לא מקריב בין מתנאה או לא מתנאה וכוונת הגמרא שאמר לזכרון היינו מה״ט שהוא לזכרון נגד צר הצורר ובכל ענין מקטרג ובזה ניחא מה שהקשו התוספות מחשן ואפוד שהם ג״כ לזכרון התם זכרון אחרינא הוא ואינו מקטרג בחוץ אע״פ שיש בו משום בל יקריב ובל יתנאה וזה כוונת רש״י לבאר דהך זכרון אלים טובא דלפי האמת לא צריכין למימר בל יקריב ובל יתנאה משא״כ בשאר דברים:

*תוס׳* ד״ה דרחמנא. עיין זרע יצחק:

*תוס׳* ד"ה חוץ משל פרה עיין זרע יצחק ועיין בר״ן מ״ש משופר מבהמה טמאה ומה שהקשה עליו במג״א ובחוות יאיר וכעת שנדפסו פסקי הרשב״ץ גם הוא נסתפק בדבר מכח הא דיש לו קרנים. ועיין בליקוטי הרמב״ן:

*תוס׳* ד״ה אקרי קרן. עיין בית דוד א״ח ק״ה ע״א וע״ב גופי הלכות ק״כ ע״א רצוף אהבה:

%% ב

שופר של ר״ה של יעל פשוט. פני יהושע אנדאלי סימן ל"ז דף קמ"ד. לשון ערומים בלשונת הרמב״ם דף ד׳ ע״א וע״ב. מגילת ספר עשין כ״ז. ליקוטי הרמב״ן י״ז ע״ד:

*ופיו* מצופה זהב. עיין ביום תרועה שכתב דלא שייך אין קטיגור נעשה סניגור כיון דהוא שלא במקום הנחת פה מיהו אח״כ כתב דהרמב"ם השמיט הך דינא מה״ט ובמחזיק ברכה דף קי״ג השיג עליו דלמה פסק הרמב״ם כעולא ונראה לומר כיון דבאמת גם במדינה אין עיכוב בצפהו זהב שלא במקום הנחת פה ואין חילוק בין מקדש למדינה אלא שבמקדש נראה שהי' המנהג כן ובמדינה לא וכיון שהי׳ מנהג בעלמא שאין לו סמך השמיטו הרמב״ם:

*אמר* רבי לוי כו׳ לימא הלכתא. עיין בארוכה נחפה בכסף קפ״ג קפ״ד:

*מצוה* של ר״ה ויה״כ בכפופין. בית דוד א״ח ק״ב ק"ג:

*רשי׳* של כל השנה תענית. באותו פרק הקשתי לא״א מ״ו זצ״ל ר״ל דאמר בתענית דלא כמאן שהרי לת"ק בתענית בעינן כפופים ור׳ יהודה לא גילה דעתו בזה ומשמע דאין חולק בזה בתענית על ת״ק וא״כ הוה ליה להגמרא להקשות על רבי לוי גם מתענית דאמר כמאן ותרצתי מאחר דרשי' לא גריס לקמן בתענית כמה דכייף אינש טפי מעלו וכמ״ש מהרש"א ורק הטעם בתענית כדי שיהי׳ היכר וכ״כ הר״ן א״כ מהאי טעמא לת"ק דאמר בר"ה פשוט אמר בתענית כפוף ור׳ יהודה לא הוצרך לפרש בתענית כיון דאמר בר"ה כפוף ממילא ידעינן תענית פשוטים וא״כ רבי לוי גם בתענית ס"ל כרבי יהודה והוטב בעיני אדמ״ו זצ״ל ואחר בואו לידי יום תרועה וראיתי לו שהקשה כן ומה שתירץ דמה שאמר ת״ק בכפופים היינו אף כפופים הוא דוחק גדול לומר כן ועייין להרמב״ן בליקוטיו שכתב דמה שנקט זכרים הוא לאו דוקא ודוקא על כפופים קפיד ת״ק הרי להדיא דקפיד על כפופים ושוב בא לידי יד אהרון וראיתי לו בסימן תקפ״ו רצה לתרץ כמו שתרצתי וסתר דהרי בע"כ לר׳ יהודה אי אפשר ליתן הכירא דהרי בר״ה תוקעין בכפופין וביה״כ בפשוטים א״כ ממ״נ תענית כאחד מהם וליכא הכירא ואחר המחילה מהא לא אריא דבוודאי עיקר הקפידא לחלק ולעשות היכר בין תענית לר״ה שהוא בכל שנה ושנה אבל בין תענית ליובלת שהוא רק פעם אחת ביובל לא בעינן הכירא ואפילו אם נאמר דר׳ יהודה לס״ל הכירא כיון דאי אפשר ויכול ליקח בתענית או כפופין או פשוטין עכ״פ כיון דת״ק ס"ל טעמא דהכירא כמ״ש רש״י והר״ן פסק ר״ל בזה כת״ק וכמו שפסק כמותו ביוה"כ אע״פ שבגוף הדבר אין דעת ת״ק כן עכ"פ בהא סברא להכירא פסק כמותו ושוב בא לידי נחפה בכסף וראיתי שכתב כן בדף קפ״ד ע״א:

*תוס'* ד"ה של יעל פשוט. עיין מה שכתבתי לעיל דף ט״ו בדברי התוספות ובספר בית דוד א״ח ק״ב ע״ד ק״ג ק"ד:

*תוס׳* ד״ה רבי יהודה כו׳ אין לחוש אלא שיהי׳ שם שופר עליו והקשה מהרש״א דהא אמר טעמא לר׳ יהודה כמה דפשיט אינש טפי מעלי ולכאורא י"ל דהתוספו׳ הוצרכו לומר כן דוודאי הך טעמא דכל כמה דפשיט אינש טפי מעלי לא סגי מלהוציא מידי ג״ש ולכן כתבו התוספו' דבוודאי לא שייך בי״ה כמו בר״ה וא״כ ממילא לא בעי כפופים אלא שעדיין קשה יעשו כמו שירצו או כפופין או פשוטין הוצרך הגמרא לומר כמה דפשיט כלומר אחר דאפקיה מגז״ש א״כ כמה דפשיט עדיף ויותר נראה כמ״ש מהרש״א דלקמן לא גרסינן הכי נמי לא גרסינן וכן נראה מדברי רש״י שכתב ויובלת שהן לקריאת דרור ומשמע שאין מציין על הגמרא אלא מדעת עצמו כתב כן וגם נראה כי עיקר הנוסחא מר סבר כמה דכייף אינש טפי עדיף ומר סבר כמה דפשיט אינש טפי עדיף ותו לא כי המותר הכל נתוסף. ועיין מגילת ספר עשין כ״ד ע״ג:

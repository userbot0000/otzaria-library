% מז

%% א

*פרק חמישי*

שנתזה צנורא על בגדו. זבחים צ״ח ד״ה טבול יום. חגיגה כ"א ד"ה האונן:

*ת״ר* מלא קומצו כו׳ כדקמצי אינשי כו׳ שלשה אצבעותיו על פס ידו. בנוסחת תורת כהנים שאצל קרבן אהרן לא גריס שלשה אצבעותיו אלא וחופה את אצבעותיו כתב בקרבן אהרן דהך דת״כ חולק על הך ברייתא וסובר דהיתה בכל האצבעות ובאמת לפי פשטות הסוגיא דמנחות דף י״א נראה דהך ברייתא אינה חולקת על המשנה דמנחות דאמרה כיצד הוא עושה פושט את אצבעותיו על פס ידו ולא הזכירה שלשה אצבעותיו ואפ"ה אמר שם רב חופה שלש אצבעות ומביא תניא נמי הכי מברייתא זו ואם הי׳ סתם משנה חולק לפי שאמרה סתם ולא אמרה שלש אצבעות לא הי׳ רב פוסק כברייתא נגד מתניתין ונגד ברייתא דת״כ אלא וודאי רב סבר דברייתא לפרש אתיא כדרך הברייתא שמפרש יותר מן המשנה והא דאמר בבריית׳ כדקמצי אינשי אע״פ דקמצי אינשי משמע בכל האצבעות כמו דמוכח במנחות וכמו שפרש"י שם וא״כ דברי הברייתא סתורים מניה וביה דבתחילה אמר כדקמצי אינשי ואח״כ אמר בשלש אצבעות י״ל הא רש״י פירש אח״כ שם כדקמצי אינשי מכניס צדי אצבעותיו ודוחקו בקמח וא"כ ה״נ נפרש כן ובמקומו הוא מוכרע לפי שאמר יכול אפילו בראשי אצבעותיו ת״ל מלא קמצו כדקמצי אינשי א״כ היינו כדקמצי אינשי הוא ההיפוך של ראשי אצבעותיו אמנם שם ששאל אביי מרבא כיצד קומצין ידע דכוונתו הי׳ לשאל בכמה אצבעות וא״כ תשובתו כדקמצי אינשי בע״כ ע״ז הי׳ בכולי אצבעות ולהכי פריך שפיר מזו קמיצה ותירץ להשוות אמנם הרמב״ם יש לו שיטה אחרת והיא תמוה לכאורא כפי שיטת הש״ס ואין כאן מקום להאריך בזה. ועיין בארוכה עבודת ישראל דף מ׳:

%% ב

וזו היא מן עבודת קשות שבמקדש עיין בארוכה עבודת ישראל ל״ט מ' על הסוגיא והרמב״ם:

*תוס׳* ד״ה הדר פשטה כו׳ ונפקא מניה כו׳ לא בטיל. עיין מהרש״א ובאמת לא ידעתי הך טבל מהו דהא טעמא דטבל לא בטל הוא משום דכהתירו כך איסורו או משום דבר שיש לו מתירין וזה לא שייך כלל כאן ועיין בירושלמי פ״ב דערלה דשם משמע דכל הקדשים בטלים במאה ולא חילוק והא ברייתא מתורת כהנים פ' אמור ובקרבן אהרן נדחק בה וסבר דעל תרומה קאי ואלו הוה נגלה לו הירושלמי הוה ניחא ליה דבקדשים מיירי ועיין ביבמות פ״ב סוף דבר דדין זה דטבל גבי מנחה צ״ע אי שייך וגם אי שייך למה אין לו ביטול ועכ״פ אי גם באמת לא בטל בוודאי לא הוה מדאורייתא כי מדאוריית׳ גם טבל בטל רק מדרבנן הוא ולפיכך ספקו בטל ואפי' למ״ד דאפילו מדרבנן לא בטל הכא לא הוי דבר שיש לו מתירין כמ״ש ולפי דעתם דדמיא לטבל להכי לא בטל בוודאי אבל בספקו בטל ושוב ראיתי במרכבת המשנה ח״א פט״ו דאיסורי מאכלות ה״ו שתמה ג״כ על דברי התוספו' דלא שייך טעמא דטבל והניח בצ״ע:

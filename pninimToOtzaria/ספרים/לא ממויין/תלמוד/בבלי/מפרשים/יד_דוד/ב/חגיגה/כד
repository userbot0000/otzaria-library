% כד

%% א

תינח סולת קטורת ולבונה מאי איכא למימר. ע׳ פסחי׳ י״ט שהקשתי שם לרש״י דמאי מקשה מלבונה דהא בלא״ה צ"ל לדעת רש״י שם דאף לרבי חנן לבונה הוא רק מדרבנן ואפש' לומר דהמקשה דהכי מדמקשה והא מדרבנן מדקתני רישא ולא נחית לסברתו של רש״י דהתם דגחלים ולבונה מדרבנן לפיכך הקשה אף מלבונה ועוד אגב דנקט קטורת נקט לבונה וע' במרכבת המשנה ח״ג פ״ח דטומאת אוכלין ה״ט:

*דאורייתא* יש לו תוך מצטרף. ע׳ לעיל כ״א ד״ה בתרייתא:

*ופליגי* דר״ח אר״ח בר אבא וכ׳ רש״י דר״ח דאמר לעיל צירוף דאורייתא ולכאורה שפת יתר הוא שהרי לא נזכר שום דין מרבי חנן בסוגיין שיאמר כי הוא זה דפליג ואפש׳ לומ' כי רש״י נשמר כיון דעיקר הקושיא מרבי חנן הוא מכח דומיא דרישא וא״כ אין הכרח שפליג רב חנן דאין הכרח בכל פעם שהסיפא דומיא לרישא ומה דאמר מעדותו של ר"ע ר״ע נמי מן התורה ס״ל ולא קאמר ופליגי אלא על ר״ל משום בר קפרא דמוקי הוא דר"ע דוקא לשירי מנחה וקטר' ולבונה שצברן בכלי שאין לו תוך וזה בוודאי פליגי על ר"ח בר אבא אר״י שהרי אמר מעדותו של ר״ע נשנית משנה זו והרי וודאי משנה זו מיירי בכל הדברים ובכל האופנים הם מצטרפים לקודש וא״כ כיון שיש מקום לומר ופליגי דר' חנן היינו דוקא לפי מה שמפרש ר״ל משום בר קפרא את דבריו אבל מדברי רב חנן עצמו אין הכרע לפיכך פירש רש״י דאף ר׳ חנן עצמו פליג ומההכרח שכתב רש״י בפסחים וכמ״ש שם:

*אמר* רב שיזבי בחבורין שנו ליקוטי הרמב״ן י״א ע״ב. וע׳ על הסוגי׳ מרכבת המשנה ח״א פי״ב דאבות הטומאת הי״ב:

*איתמר* ר״ל אמר ל״ש אלא בידו. ליקוטי הרמב״ן ס״ו ע״ב:

%% ב

דתנן כל הפוסל את התרומה מטמא את הידים להיות שניות כו׳ עיין פסחים י״ט ד״ה שאין דהתם פשיטא להו דבקודש מיירי:

*והלא* חיבת הקודש מכשירתן והקשה בראשון לציון דהיא גופא קמ״ל דחיבת הקודש מכשר ולמ"ד חיבת הקודש דאורייתא ניחא ע״ש ולא ידעתי איך ניחא בהכי דהא להתוספות בפסחים יש מעלות דאורייתא ובפרט לרבי יוחנן דאמר צירוף דאורייתא א״כ נימא דהכי נמי דאורייתא וא״כ תיקשי מהך ברייתא לרבי חנן דבע״כ צ״ל ברייתא ס״ל דכולהי מעלות דרבנן נינהו ולכן נ"ל פשטן של דברים דכוונת ר״ח בן אנטיגנוס הוא אי כוונת התנא בהך מעלה לחיבת הקודש מכשר למה נקט כהך לישנא במשנה הול״ל הקדש אין צריך הכשר והתרומ' צריך הכשר אלא מדלא נקט הכי ונקט אוכלי׳ אוכלין נגובים משמע דאין כוונת התנא על חיבת הקודש דזה לא צריך לאשמעינן וכבר דרשו מדאורייתא לרבות עצים ולבונה או אפילו אם אסמכתא הוא ידעינן מהך אסמכתא וכוונת התנא לאשמעינן דבר אחר מבלי חיבת הקודש.

*עברו* הגיתות והבתים. עיין ב״ב כ״ח ד"ה חזקת הבתים:

*ואם* אמר הפרשתי לתוכו רביעית קודש. עיין זבחים פ"ט ד״ה ולא מן המדומע וחולין ל״ה:

*תוספות* ד"ה דתנן כל הפוסל את התרומה שב יעקב סימן י״א מרכבת המשנה בקונטרסים ח״י דבר ענף ב׳ שריג א׳ ועמ״ש במסכת שבת:

% נח

%% א

הניח מזרק בתוך מזרק כו׳ שאני רגל דלא מצי מבטל ליה מכאן קשה על מה שכתבו התוספו׳ בזבחים דף ק"ו ד"ה מין במינו דרגל פסול דאין דרך שירות בכך דהא הכא משמע טעמא דלא מצי מבטל ליה ושוב מצאתי בברכי יוסף א"ח דף ל״ג האריך בזה. ועיין באר שבע בפ״ה דתמיד מה שהקשה מבזך שהי׳ בתוך הכף. ועיין בשבת דף צ״ג ע״ב ובתוספות שם והארכתי בזה בשו"ת:

*הניח* סיב. עיין שבת צ״ג ד"ה ויכול:

*רש״י* ד״ה זולף והולך כו' המים שבספוג פסולים דחיים אל כלי בעינן הר״ש בפ״ו דפרה כתב דרש״י מוקי להאי מתניתין בשהי׳ הספוג בתוכו בשעת מילוי ולכן פסול משום מים חיים אל כלי אבל המים שאינם בספוג כשרים משום דהספוג לא חייץ והוי שפיר מים חיים אל כלי והוא הקשה עליו דהא המקדש בשוקת קתני דמשמע דלא הי' בשעת המילוי רק בשעת הקידוש ולכן מוקי הוא דוקא בשעת קידוש והמים שבספוג פסולין משום שלא נכנס הקידוש לתוכו ע״ש ולפרושו הא דדייק הכא דסיב אינו חוצץ כשם שאינו חוצץ הספוג דהיינו בין המים שכשרים למים שבתוכו דאל״כ גם המים שלמטה מהספוג הי׳ ראוים להיות פסולים אם הי׳ הספוג חייץ וראיתי באדמת קודש ח״ב סימן ה׳ דהקשה על הר״ש דמנליה דרש״י מפרש דבשעת מילוי איירי אלא דגם רש״י מפרש דבקידוש איירי ובקידוש בעי ג״כ מן הכלי והמים שבספוג פסולים מפני שהספוג אינו כלי ולהכי כתב רש״י דבעינן מים חיים אל כלי ונ״ל דהר״ש הכריח דרש״י סבר דבשעת מילוי איירי דאי בשעת קידוש ומשום שהספוג אינו כלי הרי כשמזה אח״כ מן הצלוחית אף שנתערבו בתוכו ממי הספוג מאי הוי הא הזאה הוי מכלי ולמה זולף דוקא עד הספוג ותו אי בשעת קידוש מיירי למה ליה לרש״י לדחוקי זולף כשמערה מן השוקת לתוך הצלוחות יפרש כפשוטו כמו שמפרש הר"ש יזלף יזה אלא וודאי דלא מיירי בהזאה וכן נראה מדברי התי״ט שהכרח הר"ש הוא מזה מדמפרש יזלף יערה ולא מפרש יזה והרמב״ם אע״פ שהוא מפרש הטעם מפני שאין הקידוש בכלי פירש יזלף כמו שפרש״י י"ל דהרמב״ם מפרש דלא יזה מהשוקת דילמא יגע בספוג ולהכי בעי עירוי אבל רש״י נראה שסובר שמערה מרצונו אל הצלוחית וא״כ ע״כ מוכרח כפירוש הר״ש ברש״י ועיין עוד שם באדמת קודש:

*תוס'* ד״ה ר׳ יונתן אומר. עיין מה שציינתי לעיל בדף הקודם בגמרא:

%% ב

מהיכן הוא מתחיל מקרן מזרחית צפונית מדברי רש״י דלקמן ד"ה ריה״ג מוכח דמתניתין ר׳ יוסי היא דאמר לא הי׳ שם אלא פרוכת ופרופה מן הצפון וכשיצא פגע תחלה בצפונית מערבית ושם לא הי׳ יכול ליתן כדאמרינן עד דנפק מכולה מזבח ולפיכך הלך עד מזרחית צפונית אמנ' לרבנן דאמרי שתי פרוכ׳ הוה החיצונ' פרופ׳ מן הדרום ויצא דרך דרום ויתחיל דרומי׳ מזרחי׳ וזו דעת ר״ע ולפיכך הרשב״א בתשובה סימן שפ״ח שהקשה לו השואל על הרמב״ם דפסק שתי פרוכת הוה ואפ"ה פסק דמזרחית צפונית הוא מתחיל טרח ליישב לאוקמיה מתניתין אפילו כרבנן ע״ש ושגם ר״ע וריה״ג לא פליגי בזו הסברא כמ״ש רש״י וע״ש שהביא גירסא דקאמר הגמרא להדיא דבזו פליגי דריה״ג סבר כר״י דאמר פתחא בצפון ור״ע כר״מ דאמר פתחא בדרום ושהרמב״ם לא גריס ליה אבל נראה דרש״י גריס ליה ובאמת לפי סוגיין נראה וודאי דלא גרסינן ליה רק לקמן בדף הסמוך מוקי הגמרא פלוגתא דחנניא ור״י בהכי ועיין בכסף משנה ועבודת ישראל דף ק״פ קפ״א:

*ר״א* אומר במקומו הי׳ עומד ועל כולן הי׳ נותן מלמטה למעלה עיין תשובת הרשב״א שפ"ט. ובמרכבת המשנה ח״א פ״ד דעבודת יה״כ ה״ב:

*ת״ר* התחיל מחטא ויורד. עבודת ישראל קע״ט ק״פ:

*עד* דנפיק מכוליה מזבח. המהרש״א השיג על הרא״ם שהקשה על רש״י בחומש שכתב דרשא דהכא והוא כתב דהפסוק בא להורות למה הזאת שעל הפרוכת מן המזבח ולפנים ולא כפר הבא על כל המצות שהוא עומד חוץ למזבח ומזה והמהרש״א השיג דהרי מהגמרא דהכי מוכח כפירש״י ולע״ד דהרא"ם סובר דוודאי עיקר דרשא דקרא הוא להורות שהמתנות שעל הפרוכת יזה מבפנים למזבח כמו שאמר ר׳ נחמיא להדיא שהוא מת״כ רק ממילא נפקא לן מניה דמתנות שעל המזבח הי׳ מחוץ למזבח אלא לזה לא צריך קרא דהא בלאו קרא אפילו המתנות שעל הפרוכת ה״א דעומד חוץ למזבח כמו בפר הבא על כל המצות וכ״ש המתנות שהי' על המזבח עצמו וא״כ בע"כ צ״ל דקרא לא אתי אלא למתנות של הפרוכת וא״כ למה נקט רש״י הדרשא שאינו עקרית והניח הדרשא העקרית כי הדרשא שכתב רש״ בלא״ה הוה ידעינן בלא קרא מפר הבא על כל המצות כמ"ש אבל וודאי מודה הרא״ם דהשתא דכתיב קרא גם זה למדין מקרא דמתנות שעל המזבח צריך דנפיק מכוליה מזבח. ותמהני מהרב לחם משנה בפ״ה דמעשה הקרבנת שנחית לסברא שכתבתי ועם כל זה רצה לתרץ קושיית הרא"ם ובאמת לפמ״ש קושיות הרא״ם קושיא אלימתא היא ומה שאמר שמואל דרשא זו היינו אחר שלמד הת״כ דצריך לעמוד לפנים מן המזבח במתנות שעל הפרוכת זה ממילא נשמע אבל וודאי הדרשה דת״כ עיקר. ועיין עבודת ישראל קע״ט. וחנוכת הבית מ״ג. ונחלת יעקב שכולם תפסו על הרא״ם בזה ולפמ״ש אין מקום:

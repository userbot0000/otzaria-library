% כב

%% א

*אין* מתחילין בפרשה פחות מג׳ פסוקים הלכות קטנות ח"ב סימן רנ״ג רנ״ו:

*בראשון* יהי רקיע בית דינו של שלמה מ"ו ע"ד:

*רב* אמר דולג. עיין שו״ת מהר״ם בר ברוך דפוס קרימונא דף ט"ז ע״א בית דינו של שלמה מ״ה ע"א:

*איבעי׳* להו תענית צבור בכמה גופי הלכות ע׳ ע״ב:

*רב* איקלע לבבל כו׳ פתח ברך ולא חתם הנה על הסוגיא דלקמן דף ל״א דאין מפסיקין בקללות משום דאין מברכין על הקללה הקשו האחרונים דהא בימי חכמי המשנה הפותח והחותם הי׳ רק מברכין ולא האמצעין. עיין בט״ז קל״ט ותכ"ח רמזתיו לעיל ובתי״ט ואייתי לן מהרח״א בספר עץ חיים מן הירושלמי דבברכות וקללות אף בימי חכמי המשנה הי׳ מברכין כל אחד ואחד והביאו בשושנים לדוד ובבנין אריאל השיג עליו דהא אמרינן כאן דרב איקלע בתענית צבור והי׳ קורין ברכות וקללות ואפ״ה קאמר או דרב קורין בכהני אבל באמצע לא היה מברך או דלאחר תקנה הוה ואפ״ה לא היה מברך לאחריה וש״מ דתלמודינו חולק על הירושלמי וסבר דאפילו ברכות וקללות בזמן המשנה הפותח והמסיים מברכים לא האחרים איברא דרש"י כתב מוסף פסקא תפלות ענינו ברכה יתירה וקשה מאי דוחקא לרשי׳ הא בתענית צבור מוסיפין כמה ברכות מלבד ענינו כמבואר בפ' ב' דתענית ולכן נראה דרשי׳ סובר דלאו בתענית צבור שגזרו הוה שמוסיפין כל כך ברכות רק בתענית צבור הקבוע שאין מוסיפין אלא ענינו ובתענית צבור הקבוע אפשר דס״ל לרשי׳ שלא היה קורין ברכות וקללות אלא שי"ל לרשי׳ סבר דאין אומרים כ"ד ברכות אלא בערב כמ״ש הר"ן בפ״ק דתענית בשם ר״ת ואף הרז״ה סבר דהי׳ אומרים הכ״ד ברכות בפני עצמן כעין מוסף (ותמהני שלא הביא ראיה מכאן דקרי מוסף וזה יצדק יותר לדעת הרז״ה) ולא מסתבר לרשי׳ דבערב מיירי דקאמר סתם מוסף משמע דבין בשחרית בין בערבית קאי ולפיכך הוצרך רשי׳ לומר דההספה הוי רק משום ענינו והר"ן כתב שם בתענית דף יוד ובס״פ שני דתענית דהירושלמי סבר דאף בשחרית הי׳ קורין ברכות וקללות והר״ן כתב דתלמודא דידן חולק וסובר דדוקא בערב הי׳ קורין ברכות וקללות וא״כ לפי תלמודא דידן י״ל דבשחרית הוי וקראו פרשת השבוע ואעפ״כ מבעי׳ ליה להגמרא אם קורין ארבעה כיון שיש בו מוסף ברכת ענינו וא״כ שפיר לא בירך רב לאחריה כיון דלא קראו ברכות וקללות. והירושלמי גופיא דסבר דבשחרית קורין ברכות וקללות. הנה לפי מה שצדדתי שם בתענית לדעת רשי׳ דקורין במנחה ויחל אפשר דהירושלמי סבר כן ומעשה דרב במנחה הוה כי וודאי לא מסתבר שיקראו שני פעמים ברכות וקללות והתוספות אף שנדחקו לתת טעם למנהג שלנו שקורין ויחל אפשר דמודים דבזמן חכמי התלמוד הי' קורין או בשחרית או במנחה ויחל רק שקשה להם למה אנו קורים שני פעמים ויחל באופן דלכל הדעות יש ליישב הך מעשה דרב עם דינא דהירושלמי דבברכות וקללות כל אחד מברך ושוב נדפס מחזיק ברכה ובחא״ח האריך בזה ולדעתו לא היה תענית צבור רק תענית קבוע וכמ״ש בתחילה ע״ש ועיין באר יעקב ט' ע״ד ובמה שכתבתי לעיל גבי והשתא דתיקנו ושוב נדפסו חידושי הריטב״א. וראיתי שהביא בשם מפרשים דמוסף תפלה אנעילה קאי ולא על ענינו וא״כ מוכח דעל ת״צ ממש קאי להך פרושא וכן צ״ל להר״ן ושאר ראשונים שהקשו לפירש רש״י שפירש דאין ת״צ כלל בבבל והך דהכי ש״מ דס״ל דת״צ ממש הוה חוץ לרשי׳ בע״כ צ״ל דלאו ת״צ ממש הוי.

*בשלמא* רב הונא קרי בכהנא מלך שלם ח״ב ל״ה ע״ג

*תוס׳* ד״ה אין מתחילין שו״ת רבי זיסקינד ראטנבורג דף מ״ח מעין גנים דף ל״ט

*תוס׳* ד״ה ואם איתא שו״ת מהר"ז ראטנבורג דף מ״ט

%% ב

*כל* יום שיש בו ביטול מלאכ׳ בית דינו של שלמה מ״ג ע״א.

*ושאין* בו ביטול מלאכה כגון ר"ח עיין שבת כ"ד ד״ה או דילמא ר"ה כ"ב ד״ה משום ביטול.

*דתניא* חל להיות בשני ובחמשי כו׳ בטורי אבן תלה פלוגתא דת״ק ורבי יוסי בהנך תרי לישנא דסוף מרובה דת״ק סבר דעיקר תקנת משה לא היה אלא חד גברא תלתא פסוקי ובט״ב הניחו על תקנת משה ור' יוסי סבר כלישנא בתרא דתקנת משה הוי ג' גברא תלתא פסוקי ולכן לא פיחתו עכ״פ מתקנת משה ולפ"ז יש ליישב לשון רש"י במשנה שכתב דעיקר חידושא דקורין שלשה והארכתי בזה לעיל דרש״י סובר דמתניתן אתי כת״ק דסבר כלישנא קמא דמשה תיקן רק חד גברא ולא אתיא מתניתן כר׳ יוסי אלא שקשה לפ״ז מאי קאמר לרב אשי מני מתניתן לא ת״ק ולא ר' יוסי משמע דבלא״ה אתיא בין לת״ק ובין לר״י והרי כר״י בלא״ה לא אתיא משום קושיות רש״י במשנה וצ״ל דמתניתן אתא לאשמיענן שלשה ולר״י הלא כבר היה זה התיקון ואפשר דהגמרא באמת מה״ט קאמר דמתניתן דלא כר״י אבל לא מטעמא דמתניתן תני ארבע ור״י קאמר שלשה לזה יש לתרץ כקושיות התוספות דבאמת ר׳ יוסי ארבעה קאמר אבל מה״ט דא״כ מה משמיע לן מתניתין לא אתיא כר׳ יוסי אמנם לפ״ז צ״ל דהא דאמר הגמרא התם עזרא תיקן תלתא גברי היינו ללישנא בתרא אבל ללישנא קמא עזרא לא הוסיף רק הפסוקים אבל לא בגברי אמנם עיקר תרוצא של הרב טורי אבן דוחק הוא דאפשר לומר דלא פליגי כלל התם הך לישנא אלא דמשה תיקן שיעשו כמו שירצו או חד גברא או תלתא גברי ולקושיתו איני רואה לדעתי הקלושה קושיא דבשלמא שני וחמשי שהוא מעיקר הקריאה וחובה כדי שלא יהי׳ ג׳ ימים בלי תורה תקנו שלשה מטעמי׳ שאמרו לעיל ושוב ראיתי בתענית שכ״כ רש״י להדיא וז״ל ולפיכך קורין ג׳ דזמן ס״ת הוא ובלאו הכי הוה קורין שלשה מתקנת עזרא לקרא בשני ובחמשי כהן ולוי וישראל הרי דעיקר טעם של חל בבו״ה כיון דזמן ס״ת הוא הא כל שאין זמן ס״ת יכולן לקרות כמו שירצה וא״כ למעט עדיף ולדעת הסוברים דגם בט״ב הי׳ קורין ברכות וקללות אפשר לומר כיון דאין מפסיקין בקללות חששו אם יוסיפו על אחד אתי לאפסוקי בקללות אבל כשאין קורין אלא אחד אי אפשר להפסיק ממילא ולדעת הרמב״ם דבשאר ת״צ לא היו קורין בברכות וקללות א״כ כיון דלא מצינו במשנה איה היה קורין א״כ לאו תקנה קבועה הי' הקריאה כלל ולכן הי׳ קורין במקום שירצו ובמספר שירצו ועכ״פ לא יותר מג׳ וסבר ת״ק למעט עדיף משום ביטול מלאכה והא דהי׳ קורין הפטרה ולא חששו לביטול מלאכה כמו שהקשה בטורי אבן י״ל דעשו כן כדי לעורר העם בתשובה ובוודאי הי׳ מפטירין במילי דתוכחה והתעוררת וגם הי׳ מתרגמין מפני התועלת שיש בזה לא חששו לביטול מלאכה:

*רצפה* של אבנים היה כו'. עיין ברמב״ם פ״ו דע״ז ובמפרשיו ובא״ח סימן קל״א רדב״ז דפוס פיורדא תקי״ד:

*פישוט* ידים ורגלים הוה עבד והקשה בטורי אבן הוא גבי ע״ז כתיב לא תשתחוה ואפ"ה מחייב בלא פישוט ידים ורגלים כדאמרינן פ״ק דכריתות והרב לא הראה מקום ונראה דכוונתו למה דמקשה בריש כריתות ובסנהדרן ס״ה דהשתחואה לא הוי מעשה ומתרץ כפיפת קומתו הוה מעשה ולא אמר דפישוט ידים ורגלים הוה מעשה אמנם ראי׳ זו יש לדחות אע״פ שהביאה הרשב״ץ בח״ג סימן שט״ו אמנם הדבר מבואר בהוריות דף ד׳ על הא דקאמר אם טעו דהשתחואה מותרת קאמר הגמרא לחד תרוצא דטעו דסברי דדוקא השתחואה בפישוט ידים ורגלים אסור שלא בפישוט ידים ורגלים שרי. והרי זו ראי' מבוררת והביאה ג"כ הרשב״ץ שם וכן פסק הרמב״ם בפ"ו דע״ז הלכה ח׳ והטעם דשם אסורה נ"ל כיון דקיי״ל דהשתחואה לע״ז אסורה אפי׳ שלא כדרכה מפני שהוא דרך כבוד אע״פ שאין עבודתה בכך מפני שדרך הוא לכבד כל ע״ז בכך ולעבדה ולפיכך אסור וכאן שאני שבאמת הוא השתחוה לשם ולא לע״ז לפיכך אינו אסור אלא בפישוט ידים ורגלים:

*אין* אדם חשוב רשאי לפול על פניו מלכי בקודש קי״ד:

% יב

%% א

מקבלי קבולת. עיין ע״ז כ"א ד״ה אריסא. ב"מ צ׳ ד"ה אבל הכא:

*כיוצא בו* אין מרביעין בבכור ולא בפסולי המוקדשין הרמב״ם הביא הך דינא בפ"א דמעילה ה״ט ומר״ן ציין על זה סוגיא דמכות והקשה למה לא כתב שלוקה ובמשנה למלך השיג עליו דהתם במכות לענין כלאים מיירי ומה שייך בכור לזה וכבר ביאר הרמב"ם זה בהלכות כלאים אמנם הך דינא שכתב הרמב״ם הוא מסוגיא דהכא והטעם משום עבודה כמ״ש רש״י ואע״ג דלוקין על העבודה בפסולי המוקדשין שאני הכא דאין איסור עבודה אלא שלא יעבוד הוא בבהמה אבל לגרום שיעשה בה עבודה כגון המרבע שהוא גורם שהרובע עושה עבודה עם בהמה הנרבעת אינו לוקה דאינו אלא מדרבנן שאסור לגרום שיעשה עבודה בקדשים דומיא דחולו של מועד ולפ"ז האיסור דוקא כשהבהמות פסולי המוקדשין היא נרבעת אבל כשהיא רובעת פשיטא דשרי שהרי אין כאן עבודה ע״כ ואני לא זכיתי להבין דבריו כלל וכי בבכור שייך נרבעת והלא בכור זכר הוא ובע״כ צ״ל לפמ״ש רש"י הטעם משום מלאכה דגם ברובע שייך מלאכה דאל״כ למה אסור. ועיין במשנה למלך פ״ט מהלכות כלאים דשם כתב הרמב"ם דהמרביעי בהמת פסולי המוקדשין לוקה והקשה המשנה למלך דא״כ למה צריכין לאסור כאן משום עבודה תיפוק לי׳ דאסור לרבעות משום כלאים ואפילו לוקה נמי לוקה ותירץ דצ״ל לדעת הרמב"ם והוכיח מזה דלאחר הפדיון אינו לוקה משום כלאים ודוקא קודם פדיון הוה אסור משום כלאים וע״ש שהאריך ובאמת אינו מוכרח דלעולם אפילו לאחר פדיון י״ל שאסור ודוקא הקדש מעיקרא ונעשה בעל מום שכן כתב שם בהלכות כלאים שהיתה קדש ונעשית קודש וחול מעורבין אבל בעל מום מעיקרא לא וא״כ דוקא קודם פדיון מיירי אבל לאחר פדיון כיון דיוצא לחולין לגזוז ולעבד לא שייך ביה איסור הרבעה ושוב ראיתי כן בשער המלך ח״ג דף כ״ב. ועיין עוד מ״ש במשנה למלך בהלכות כלאים דאפשר דמיירי כאן בפסולי המוקדשים על פסולי המוקדשים דלא שייך איסור הרבעה ולדעתי צ״ע ומה שרצה לדמותו להנולדים מן הכלאים הא התם צריך שיהי׳ אמותיהם שוות והוי הכל מין אחד אמנם בפסולי המוקדשין לא שייך זה מין אחר וא״כ לא דומיא כלל. ועיין בברכת הזבח במסכ״ת מעילה בחדושיו על הרמב״ם דף נ׳ ע״ב שכתב דהרמב״ם מיירי בבכור בעל מום דהוה גם הוא פסולי המוקדשין דאי בתם לא ידע טעם לאסור הרבעה וכנראה אחר המחילה דאישתמיטתיה ליה הסוגיא דכאן ומה שפירש״י דאסור משום עבודה גם מה שכתב דהרמב״ם שלא כתב בהלכות מעילה דאינו לוקה סמך על מה שכתב בהלכות כלאים חדא דשם לא כתב בכור כלל ותו דשם משום איסור כלאים וכאן משמע דשייך להלכות מעילה ומשום עבודה:

*בשבת* בטובה בי״ט במזונת. מרכבת המשנה פ״ו דשבת הי"ב:

*מאן* תנא שינוי בדבר האבד כו׳ הלכה כר׳ יוסי והקשה הריטב״א דכאן משמע דהלכה כר"י ואפילו טירחא מרובה שרי ואלו בפרק קמא אמרינן בכל הפרק דטירחא מרובה אסור וע״ש מה שתירץ ובלא״ה הא אמרינן בסמוך הלכות מועד עקרות הן ואין ללמד זו מזו:

*רש"י* וצריכי למימר בתרווייהו בשני בבא דמתני׳ בדמשחא ובדחמרא נ״ל שכאן צריך להיות סוף הדבור ומתחיל הדיבור ר׳ יוסי וקאי אמאי דאמר בגמרא קמיית׳ ומפרש רש״י מאי קמייתא דרבי יוסי אמר ובע״כ צ״ל כן דאי כמו שכתב לפנינו משמע דהקושיא דוקא מרבי יוסי למה צריכין תרתי דר׳ יוסי אבל מר׳ יהודה ל״ק והא ליתא דקושיות הגמרא גם מר׳ יהודה והא רשי' דמתרץ ואי אשמעינן בתרייתא בההיא קאמר ר' יהודה וא״כ לא מתורץ דר׳ יוסי ל"ל אלא וודאי דהקושיא מר׳ יהודה ואגב דתני דר׳ יהודה תני נמי דר׳ יוסי:

%% ב

ר׳ יהודא נשיאה נפק בחומרתא דמדשא. עיין ערובין ס״ט ד״ה כיון דחזי. ועיין זרע יצחק:

*ושתי* מיא דאחים קפילא ארמאה. עיין ע״ז ל״ג ד״ה בעי מניה:

*אדם* חשוב שאני הפוסקים השמיטו דינא דאדם חשוב. ועיין בשבת נ״א דהך דינא דאחים קפילא נזכר שם אצל רב נחמן ואיתא הסוגיא דהכא ובוודאי כיון דרב נחמן ור' יהודה נשיאה עבדו כן פשיטא דכן הלכה נגד רב אמי ובפרט דרב יוסף נראה שסובר כן ועיין בפר״ח סימן קי״ג ועיין במחזיק ברכה חא״ח דף נ״א מה שהשיג על קרבן נתנאל ועל תוספות שבת. עיין מה שציינתי בשבת:

*שבקיה* והדר אתא. עיין בריטב״א ולא הבנתי מה שכתב בלשון הדר אתא ובוודאי יש שם ט״ס:

*צנעא* דהני יממא הוא לכאורא משמע דיממא הוא יותר בצנעה מבלילה דאושא מילתא טובא ולפיכך צריך דוקא להכניסן ביום ולא בלילה וכן נראה מלשון הטו״ר והש״ע אמנם רש״י כתב אפי׳ בלילה כיממא דמי ולא סגי שלא להכניסן ולהכי מכניסן נמי ביום משמע דלרש״י אין חילוק בין יממא ללילה ורשאי להכניסין בלילה וגם ביום. ועיין בהרב המגיד שכתב בשם הרמב״ן דוקא מכניס פירותיו שהוא רק ספק אבודין אבל וודאי אבוד א״צ צנעה וכ״כ הריטב"א על שמו ופסקו רמ״א ולפ"ז צ״ל דהנך כשורו לא הי׳ וודאי אבודין דא״כ מאי הקשה אביי מפירות דבעי צנעא דהכי שאני כיון דהוה וודאי אבודין ואפשר רש״י לס"ל הכי דאפי׳ וודאי דבר האבד צריך צנעה מיהו אין חילוק בין לילה ליממא וזה שכתב רש"י ולא סגי שלא להכניסן כלומר דהוה וודאי דבר האבוד:

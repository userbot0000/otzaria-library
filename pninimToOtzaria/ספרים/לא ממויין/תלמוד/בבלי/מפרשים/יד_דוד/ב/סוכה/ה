% ה

%% א

מעולם לא ירדו שכינה למטה ולא עלה משה ואלי' למרום לכאורא נראה מסוגיות הגמרא כי שמים ממש נקרא עד למטה מעשרה מן השמים והארץ נקראת עד גבוה עשרה למעלה מן הארץ ומה שבין שני רשויות אלו לפעמים נקרא שמים ולפעמים נקרא ארץ ועיין בעין יעקב ולכאורא קשה מן המלאכים דאברהם דוודאי ירדו למטה ממש ונראים כאוכלים וצ״ל נמי דשם הי׳ נראים כן אבל לעולם הי׳ למעלה מיוד וכן כשאמרו המלאכים למשה מה לילוד אשה בינינו צ״ל דלא בינינו ממש דהא למטה מעשרה מן השמים הי׳ ואע״פ שיש לאגדתא זו סוד מ״מ אין יוצאת מידי פשוטו דהרי התלמוד הוכיח מזה דעשרה רשות אחריתא היא:

*יו"ד* ה״א מלמעלה וקדש למ"ד למטה עיין שבת ובכסף משנה פ"ט דכלי המקדש דנראה דבשבת לא גרסינן אלא קדש למטה ועיין שם ברש"י דנראה דזו היא גירסת רבו הלוי וסבר רש״י דלענין הפירוש אין חילוק אמנם הרמב״ם סבר דיש חילוק ועיין בארוכה בתשובת מהר״י חיים שבתי חלק א״ע סימן ג׳ דף צ״ח. ובתשובת מהר״י מטראני שם:

*מסגרתו* למטה היתה. עיין חגיגה כ״ד ד״ה לא צריכה:

*תוס׳* ד״ה ואל יוכיח ציץ. עיין יד אליה סימן ג׳:

%% ב

אלא מבית עולמים גמר. עיין במהרש״א ונראה וודאי דגבי סוכה אין שייך לומר דעשרה רשות אחרת היא ותו דאפילו לא יהי׳ גבוה עשרה רשות אחרת היא דגבי שבת הוי כרמלית אלא דבעי למילף שיעור סוכה כיון דלא מצינו שיעור מפורש בתורה ורק גבי כפורת כתיב ונועדתי לך שם א״כ הרי מצינו דעשרה מפסקה רשותא ומסתברא דגבי סוכה נמי הכי הוא והקשה דאימא דהסוכה עם הסכך נמי סגי בגובה עשרה דעכ״פ הסוכה מפסקה רשותא אע״ג דחלל הסוכה לא מפסקה רשותא לכן הוצרך להביא מסוככי׳ דלא נקרא סכך רק לחלל עשרה ואתי שפיר דערובין דאמרינן דמחיצות דאורייתא מארון וכפרת אבל מכרובים ליכא למילף רק לענין סוכה דלא נקרא סכך בפחות מעשרה:

*שיעורן* הלכה מסיני. עיין בחקרי לב ק"ב ומה שכתבתי ביומא ר״פ יום הכפורים:

*תוס׳* ד״ה תפשת מרובה. יבין שמועה דף קכ״ב:

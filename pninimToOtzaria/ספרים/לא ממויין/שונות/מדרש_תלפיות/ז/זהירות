%% ענף זהירות

*צפנת פענח* דף שכ״א. בברייתא {<שקלים ג:ג>} רבי פנחס בן יאיר אומר ~שקלים שם: זהירות מביאה לידי זריזות.~ זריזות מביאה לידי נקיות. נקיות ~שקלים שם: מביאה לידי פרישות. פרישות~ מביאה לידי טהרה. טהרה מביאה לידי קדושה. קדושה מביאה לידי ~יראת חטא. יראת חטא מביאה לידי ענוה. ענוה~{שקלים שם: ענוה. ענוה מביאה לידי יראת חטא. יראת חטא} מביאה לידי חסידות. חסידות מביאה לידי רוח הקודש. רוח הקודש מביאה לידי תחיית המתים {שקלים שם: תחיית המתים מביאה לידי אליהו זכור לטוב}:

*הנה* זכר עשר מעלות. והם זהי״רות זרי״זות נקיות פרישו״ת טהר"ה קדושה יראת חטא ענו״ה חסידו"ת. רוח הקו״דש תחיית המתים. הסתכל בהן היאך מכוונים כנגד עשר מאורות:

*זהירות* רמז לקיצו של יו״ד והוא שיזהר האדם שלא יהרהר בו לפי שיש לו עונש אפילו על הרהור במופלא ממך אל תדרוש:

*זריזות* כנגד אות ראשונה שבשם הנאחזת בחכמה העליונה ועל כן זכר בה זריזות שאם אפשר שיחשוב בה יהיה זריז ומהיר שלא יוציא המחשבה לפועל וזהו אומרו בספר יצירה ואם רץ לכך החזירהו למקומו:

*נקיות* כנגד עולם הבא ה"א ראשונה שבשם מי יעלה בהר ה׳ נקי כפים ובר לבב:

*פרישות* כנגד מדתו של אברהם שנפרש לעבודת השי״ת מנעוריו בן שלש שנים הכיר אברהם לבוראו:

*טהרה* כנגד פחד יצחק שהיה עולה תמימה והיה טהור ועל כן לא יצא לחוצה לארץ שהם תחת ידי התמורות:

*קדושה* כנגד מדתו של יעקב שנקרא קדוש ה׳ וכנגדו אנו אומרים בתפלה האל הקדוש:

*יראת* חטא כנגד עמוד הימני מדתו של אהרן שהיה ירא חטא והיה נזהר אפילו מהדבור כמו שאמר וידום אהרן ומזאת המדה היה מתנבא שמואל הנביא וכו׳ וזהו שאמר נצח ישראל:

*ענוה* כנגד ~מדת~{מדה} שמאלית מדת לוי מדתו של משה שנאמר בו והאיש משה עניו מאד ואע״פ שהוא נאחז במדת התפארת שם הוא ממשיך השפעתו:

*חסידות* כנגד מדתו של יוסף הצדיק שבאמת נראת בו מדת חסידות כנגד אחיו ובית אביו:

*רוח* הקדש כנגד מדתו של דוד שהיה מדבר ברוח הקדש כמו שהעיד על עצמו {<שמואל ב כג:ב>} רוח השם דבר ומלתו על ~לשונו~{לשון הפסוק: לשוני}:

*אמ״ה* נראה לייסד עשרה מדות אלו כנגד עשרת הדברות שהנזהר בעשרה אלו כאלו מקיים כל התורה כולה והנה~.~ ז״הירות ו״זריזות הם כנגד שני הדברות להכירו לאלוה ואין זולתו וכמו שאמר אנכי ה׳ אלהיך. ולהרחיק ענין הע״ז בתכלית הריחוק כמו שאמר לא תעשה לך פסל וכו׳ ולאלו צריך זהירות וזריזות הרבה במאד מאד לבל יכשל כלל אפילו רגע א׳ יותר מכל המצות שבתורה:

*נקיות* כנגד דבור לא תשא את שם ה' אלהיך לשוא ולכך כתיב בה לא ינקה לכן צריך אדם לעשות גדר בעצמו שלא ישבע אפילו באמת כדי שלא יבא לידי מכשול וכאחז״ל על אלף עיירות שהיו לינאי המלך וכלם נחרבו על השבועה אע״פ שהיו נשבעים ומקיימים ולכן לתכלית ריחוק השבועה הזהירו חז״ל מלישבע אדם בנפש או בחייו כי אם יאמר בלי נדר ובלי שבועה באופן שצריך להיות נקי מכל דבר של שבועה ומהדומה לה:

*פרישות* כנגד דבור שמירת שבת שצריך האדם לפרוש עצמו מכל מלאכה ומהדומה לה ולהיות פרוש אפילו בדבורו שלא יהיה כמו דבורו של חול ולהיות פרוש במלבושו ובמאכלו שלא יהיה כשל חול וכאחז״ל לקדשו במאכל ובמשתה ובכסות נקיה:

*טהרה* כנגד דבור כבוד אב ואם דצריך לשמשם בבגדים מיוחדים נקים וטהורים ק״ו מעשו הרשע שבבגדים שהיה יוצא לחוץ לא היה משמש בפני~ו~ אביו ולכן נראה בדרך צחות על פסוק {<בראשית לז:ג>} וישראל אהב את יוסף מכל בניו כי בן זקונים הוא לו ואיתא בפרקי רבי אליעזר שקרא ליוסף בן זקונים אע״פ שבנימן היה בן זקונים משום שבנימן עדיין היה מוטל בעריסה ויוסף היה משמש לפניו ע"כ. והנה נראה דכיון שראה יוסף שהיה משמש לאביו יחד לו בגדים לשמשו וזהו ועשה לו כתונת פסים עשה לעצמו כתונת להיות מוכן בטהרה כדי לשמש בפני אביו. או כפשוטו של מקרא שיעקב יחד לו כתונת שישמש בפניו בהם שלא יהיה גרוע מעשו שהיו לו בגדים מיוחדים לשמש בפני אביו כמדובר:

*קדושה* כנגד דבור לא תרצח שהרוצח מרבה הטומאה בעולם בחלל חרב ונמצא מברי{ח} הקדושה לכן הנזהר עצמו בקדושה יתרחק עצמו מהרציחה המטמאו ולאחרים עמו:

*יראת* חטא כנגד דבור לא תנאף והוא פשוט שכיון שאדם ירא חטא מתרחק בתכלית הריחוק מהעריות שהם תכלית החטא ליכנס ברשות שאינו שלו ולהרבות ממזרים בישראל ח״ו שאין לו כפרה ~עולמים~{עולמית} ועליו נאמר מעוות לא יוכל לתקון:

*ענוה* כנגד דבור לא תגנוב דהנה המרגיל עצמו בענוה אין טבעו ממשיכו אל הגניבה דכדי לגנוב צריך לעמוד נגד הנגנב בעזות פנים להרוג או ליהרג והיא הפך הענוה:

*חסידות* כנגד דבור לא תענה ברעך עד שקר המרגיל בחסידות לא יבא להעיד אפי׳ באומדנא במקום שידים מוכיחות שכך הוא דאין החסידות מחייב כי אם להעיד מה שראה בבירור בעיניו וכדרז״ל {<סנהדרין לז:ב>} באחד שרץ אחר חברו וכו׳ עד אומרו מה אעשה שהתור׳ אמרה ע״פ שנים עדים אע״פ שידים מוכיחות שהוא הרגו בלי ספק:

*רוח* הקודש כנגד דבור לא תחמוד. כי החמדה היא בלב ומשם נובע הרוח הקודש ששם משכן הנשמה ובהיות נזהר לקנות מדרגת רוח הקודש מביאו להתרחק מהחמדה המנגדו ובפרט שהחמד׳ מביאו לידי דאגה בהיות דואג תמיד על בלי מושג לו מה שחומד ולהשגת רוח הקודש צריך שמחה על דרך {<מלכים ב ג:טו>} ו~י~היה כנגן המנגן וכו׳:

*ובהיות* האדם זהיר וזריז במעלות אלו האחוזות בעשרת הדברות זוכה לתחיית המתים כאליהו ואלישע שהחייו מתים:


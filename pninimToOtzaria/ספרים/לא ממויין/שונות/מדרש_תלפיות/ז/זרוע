%% ענף זרוע

*רבינו* בחיי ז״ל (פרשה עקב{<דברים יא:ב>}) ההפרש שיש בין יד למפרק וזרוע וז״ל יד נקרא פסת היד שבה חמשה אצבעות וע~ו~ד הפרק השלישי שבו גמר פסת היד נקראת יד ומשם ואילך עד העציל שהוא נקרא מפרק ובלעז ~קובדו~{קובדי"ר} נקרא קנה כי הוא הקנה המחובר עם פיסת היד ומן העציל ולמעלה נקרא זרוע והוא מקום הנחת תפלין שהוא גבהו של יד ~והיא~{והוא} כנגד הלב {וכו'} וראיה לזה שנקרא זרוע מה שאחר העציל הוא מה שאמר איוב {<איוב לא:כב>} כתפי משכמה תפול ואזרועי מקנה תשבר התחיל מן הכתף שהוא למעלה ואחר כך זרוע ואמר מקנה שהוא המחובר עם פיסת היד. ועוד מביא ראיה עיין שם:

*אמ"ה* יובן בזה פסוק {<ירמיהו יז:ה>} ארור הגבר אשר יבטח באד{ם} ושם בשר זרועו ומן ה׳ יסור לבו דיש לדקדק דהול״ל ושם אדם זרועו כשם שנכנס דמאי בשר אמנם ידוע שהתפלין בראש ובזרוע מורים חיבה להקב״ה על ישראל ושעיני השגחתו עליהם וכדכתיב {<דברים כח:י>} וראו כל עמי הארץ כי שם ה׳ נקרא עליך ויראו ממך וכדרז״ל מס׳ ~מגילה~{מנחות <מג:ב>} חביבין ישראל שסיבבן הקב״ה {במצות} תפילין בראשיהם ו{ותפילין} בזרועיהם צצית בבגדיהם וכו׳ דהן אמת שהתפלין עור הבא מן הבשר הם אמנם ההגנה נמשכת מהכתב שכתוב בהם עם כמה הזכרות ובהצטרפות סגולת המצוה בעצמה:

*והנה* כיון שהזרוע הוא נקרא מקום הנחת התפלין כדברי הרב הבחיי ז״ל לזה אמר ארור הגבר אשר יבטח באדם שיגין עליו ולא בתפלין שבזרועו הנותן לו כח עם גבורה בטענת אומרו ששם בשר זרועו כלומ{ר} איך יתכן שעור הבא מן הבשר שהם התפילין של עור שבזרועו יוכלו להגין עליו הרי הוא בכלל ארור משום שמה׳ יסור לבו שההגנה לו מהם הוא משם הויה הכתוב בהם ובהיות אומר שהם דבר הבא מן הבשר כמדובר נמצא שמהשם יסור לבו:


%% ענף זמרי

*סנהדרין* פ״ט דף פ״ב{<עמוד ב>} זריר מתנים או תיש ומלך אלקום עמו {<משלי ל:לא>} אמר רב נחמן אמר רב ד' מאות ועשרים וארבע בעילות בעל זמרי באותו היום המתין פינחס עד שתשש כחו והוא אינו יודע שמלך אלקום עמו וכו׳ (רש״י ז"ל מתנים לשון המתנה: או תיש עד שתש כחו כלומר כמנין זרזי״ר המתין כדי להתיש כחו ופינחס לא ידע שהקב״ה ששמו מלך אלקום עמו שלא היה צריך להמתין שיתשש כחו. ונראה בעיני שהתיבה הזאת לשון ערבי שכל פתיחת תיבותיהן אל עושין וכו׳{)}:

*אמ"ה* בהיות זמרי בעל גבורה כמורה מהענין אינו מהתמיה כל כך שבעל תכ״ד פעמים משום דשלשה מקורות אינן פוסקים לעולם הרוק והזרע ומי רגלים כאומרם חז״ל וכיון שכן היה מספיק להוציא זרעו כמה פעמים. אך ראוי לשים לב דמה כיון זמרי בכל כך בעילות כי לא על חנם והנה מצאתי ראיתי בכתיבת יד דזמרי היה גלגול שכם בן חמור וכזבי גלגול דינה וזהו כוונת חז״ל באומרם תפשה בבלוריתה והביאה לפני משה וא״ל זאת אסורה או מותרת וכו׳ דרמז הדברים שתפש זמרי הדברים מהשורש בבלורית שהיא בשרש הראש ובא לפני משה בטענת הגלגול דידוע דמשה לקח בת כומר על היותה מאומתו שעליה נהרג כנודע ולכן כיון שכזבי היתה דינה שעליה נהרג זמרי לכן אמר למשה זאת אסורה או מותרת כלומר זאת דייקא אם תאמר מותרת נמצא את{ה} מאמין בגלגול וניחא שלקחת בת כומר וגם אני יכול ליקח לזו כיון שהיתה זווגתי מתחלה אבל א״ת אסורה נמצא שאין אתה מאמין בגלגול וא״כ קשי׳ לך שלקחת בת כומר ומשה רבע״ה בהיות יודע בענין לא רצה להשיב לו דלא ראי זה כראי זה דשאני בת יתרו היתה תאומתו שניתן בהיתר לא כן דינה לו דאעיקרא מי התיר לו לקחתה והכיח הדבר לפינחס להורגו משום {<משלי ד:כד>} ולזות שפתים הרחק ממך שאם הוא ישיב לו ויהרגהו יאמרו לכבודו עשה וכו׳ ובזה יתבאר אצלי איך עלה בדעת בלק אביה של כזבי לצוות לה אל תשמיעי אלא למשה אלא שהוא הכיר בבתה שהיתה גלגול דינה ועל ידה ביקש ליתקרב אל הקדושה ולכן צוה לה שלא תלך כי אם לפני משה דוקא משום דמשה יכיר בשורשה ויקרבנה ובהיות דכזב{ה} באביה מתה בבחינת מדיינית ולא יהודית דזהו כוונת הפסוק ושם האשה המוכה המדינית כזבי בת צור כלומר מה שהוכה שמתה מדינית כזבי על שכזבה באביה שאם היתה הולכת לפני משה היה מכיר בה והיה מגיירה והיתה מיתתה בזמנה ויהודית. ובחיבור אחר הארכתי בענין זה:

*העולה* מזה שזמרי טעה בשיקול דעתו ובהיות שהכיר בה שהיתה דינה חשב שהיה ראוי לה הנה תמצא דשכ״ם ודינ״ה עולה תכ״ט גם תמצא חמשה תנאים שהתנו עמו בני יעקב להתחנן בו אחד להמול לכם כל זכר. ב׳ ונתנו את בנותינו לכם~:~{.} ג׳ ואת בנותיכם נקח לנו. ד׳ וישבנו אתכם. ה׳ והיינו לעם אחד. והודה על התנאים ~ועל~{במהדורת ווארשא: ומל} עצמו ולקחה לכן מה עשה זמרי כדי לפרסם לכל הסוד הנסתר בעל תכ״ד בעילות כמספר שעולה שכ״ם ודינ״ה וחמשה העודפים הם החמשה תנאים לרמוז שיתנו לב על המספר הזה ויבינו דשכ״ם ודינ״ה עולה תכ״ד ועוד חמשה שהם התנאים שעשו עמו והודה עליהם ועכ״ז המיתוהו וא״כ בהיות הוא גלגול שכם והיא דינה בדין לקחה כי היא שלו ולכן בעל תכ״ד בעילות לעוררם כדי שיתנו לב על המספר ויבא{ו} להבין שהוא מספר שכ״ם ודינ״ה והחמשה הנותרים הם התנאים שהם עדות שבדין לקחה אז כיון שהודה בקיום התנאי׳ וטעה בשיקול דעתו דמי התיר לו אז לקחה בעל כרחה וישכב אותה ויענה כדרכה ושלא כדרכה וכדי להוציא אנוסה מתחת ידו נכנסו עמו בתנאים אלו כדי להבטיחו ולהמיתו ובהיות כן אין לו מקום עכשו לקחתה וכו׳:

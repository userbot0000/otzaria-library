%% {ענף} חלק לעוה"ב

*רבינו* בחיי ז"ל פ׳ אחרי מות {<ויקרא יח:כט>} מה ששנינו ואלו שאין להם חלק לעו״הב פירוש אין להם חלק ידוע בפני עצמן אבל הם נהנים וניזונים מכמה אוצרות של צדקה הגנוזים לאותם שלא זכו כעני שאין ~לו~{בידו} מה יאכל וסמוך על שולחן חבירו:

*אמ"ה* תשובה זאת השיב לי רוח א׳ שנכנס באשה אחת על שאיבד עצמו לדעת והיה בידו עון אשת איש וע״ז כמו שהודה ולא בוש ואמר שבצאתו מגוף האשה זאת הולך לגיהנם עד י״ב חדשים ומשם לג"ע ואמרתי לו דאיך אפשר זה ~מאמר~{במהדורת ווארשא: מאחר} שאמרו חז״ל {<בבא מציעא נח:ב>} הבא על אשת איש אין לו חלק לעו״הב והשיב דאין לו החלק הידוע אותו חלק שהראו לו קודם בואו לעולם כדחז״ל {<חגיגה טו:א>} לכל אחד יש לו חלק בג״ע וחלק בגיהנם וכו׳ אותו חלק אבד ועל החלק הזה אמרו חז״ל העושה כך אין לו חלק לעו״הב אבל הקב״ה נותן להם בדרך צדקה חלק אחר אחר קבלת עונשם. וענין הרוח הזה כתבתיהו באורך בספר מדרש אליה אשר לי:

*סודי רזי* אי אפשר לאדם לתת מחלקו שמוכן לו לעו"הב ולכן ר׳ חנינא בן דוסא לא נתן הרגל של זהב לעניים. {<תענית כה:א>} אבל לפוטרו מן העונש יכול לעשות כמו שאמר יצחק פלגא עלי {<שבת פט:א>}:

*אמ"ה* צריך ישוב אם למדנו מכאן על מי שמכר חלקו של עו״הב שאין בדבריו ממש משום שאי אפשר לאדם לתת מחלקו שמוכן לו לעו״הב או אמרינן שאני הכא שהוא מכירה שקבל שכר מחבירו ועוד שהמכירה מורה כמי שכופר בשכר עו״הב וכאילו תוהה על הראשונות ויהיה המכירה מכירה וכו׳ וכבר ראיתי תשובה על זאת בפוסקים ז״ל וגם אני כתבתי על זה בתשובתי עיין שם באורך:

*רקאנאטי* תשא דף ק״ב משם רבינו עזריאל ז״ל במקומות רבים שתמצא בדברי חז״ל העושה כך וכך אין לו חלק לעו״הב רוצה לומר אין לו בית בפני עצמו אוצר שהוא ברשותו והוא מושל עליו וזהו {<שבת קנב:א>} עושין לו מדור לפי כבודו ומי שאין לו זכות הוא עומד במקום שעומדים רבים:

*אמ״ה* פעם אחד נכנס רוח של רשע אחד בגוף אשה א׳ והודה ולא בוש שנענש בכמה עונשי{ם} על שאיבד עצמו לדעת ועל שהיה בידו עון אשת איש ואמר שבצאתו מגוף זאת האשה הולך לגיהנם לקבל שאר עונשו ואחר כך הולך לג״ע ואמרתי לו שהרי אמרו חז״ל המאבד עצמו לדעת והבא על אשת איש אין לו חלק לעולם הבא והשיב שעונות אלו מאבדין חלקו שיש לו בפני עצמו כדחז״ל לכל אחד יש לו חלק בג״ע וחלק בגיהנם זכה נוטל חלקו וחלק חבירו בג״ע והדבר בהפכו ובחלק זה אבד אמנם כשעוברים עבירות אלו מקבלים עונשם אינן חוזרים לאותו חלק אמנם יש להם מקום במקום שרבים עומדים שם כמדובר כאן:



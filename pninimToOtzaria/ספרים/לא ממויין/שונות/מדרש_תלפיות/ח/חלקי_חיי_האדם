%% ענף חלקי חיי האדם

*חכמי* האצטגנינות חלקו חיי האדם לשבע' חלקים כסך ז' ככבי לכת ואמרו כי התינוק הוא נגד הלבנה ודמוהו חז״ל למלך לפי שהכל שואלי׳ בשלומו ומחבקים ומנשקים אותו. השני ~נקרה~{נקרא} ילד והוא כנגד כוכב ודמוהו לחזיר שמלכלך עצמו והוא מבן ב' שנים עד חמשה:

*השלישי* הוא נער והוא כנגד נוגה ודומה לגדי שמרקד מכאן ולכאן והוא בן שנת ה' לח' הד' כשהוא בחור והוא כנגד שמש ודומה לסוס שהוא רץ ושש ומשבח ביופיו והוא עד י״ח שנים. החמישי הוא איש והוא כנגד מאדים ודומה לחמור שנושא המשא כך האיש צריך להשתדל בעד אשתו ובניו והוא עד בן מ׳ שנים ולעיל הששי הוא זקן והוא כנגד צדק ודומה לכלב שחוטף מזה ומזה ומביא טרף לביתו בלי בושה וזה עד ס׳ שנים. השביעי הוא ישיש כנגד שבתי ודומה לקוף כי בר שיתין כבר שית והבחורים מלעיגים עליו ועל תנועותיו:

*חיי* האדם נחלקים ג׳ חלקים שהם שני העליה. ושני העמידה. ושני הירידה{.} כנגדם תיקנו לנו רז"ל ג׳ תפלות בכל יום בקר ערב וצהרים בבקר בזמן העליה ובצהרים בזמן העמידה. ובערב בזמן הירידה. להורות כי הוא יתברך מספיק לנו כל צרכנו באלו שלשה זמנינו עליותינו ועמידותינו וירידותינו וזולתו אי אפשר לנו להתקיים ולעמוד אפי׳ רגע אחד (לוחות הברית שם דף רנ״ד ע״א:){:}

*אמ"ה* סימן לדבר לשלשה זמנים אלו שהם חיי האדם פסוק {<בראשית ט:יט>} שלשה אלה בני נח ומאלה נפצה כל הארץ. כלומר ג׳ זמנים חיי ונוחי האדם ובאלו הג׳ זמנים נפצה ונתחלקה כל הארץ שהוא הגוף אשר מחומר קורץ לשלשה חלקים שהם זמן העליה וזמן העמידה וזמן הירידה. ואפשר ג״כ דעל ג׳ זמנים אלו רמזו חז״ל {<ברכות ג:א>} באומרם ג׳ משמרות הוי הליל{ה} משמרה ראשונה חמור נוער שניה כלבים צועקים ג׳ תינוק יונק משדי אמו וכו׳ כמו שפרשתיהו בחיבור אחר באר היטב פוק חזי:

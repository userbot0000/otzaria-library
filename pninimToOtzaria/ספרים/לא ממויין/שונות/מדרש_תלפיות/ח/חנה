%% ענף חנה

*מס' ~ס'~{ברכות <לא:ב>}* אמרה חנה {מסכת ברכות שם: לפני הקב"ה} אלך ואסתתר וכו׳ ואי~ן~ אתה עושה תורתך פלסתר ~שכתבת~{שנאמר <במדבר ה:כח>} ונקתה ונזרעה זרע: כתיבת יד וז״ל איך עלתה בדעתה של חנה הצדקת לעשות כך דכתיב {<במדבר ה:לא>} והאשה ההיא תשא את עונה אע״פ שהיא נקיה שגרמה שנמחק השם על ידה ועוד ק׳ דאיך היתה רשאה להתייחד עם איש דיחוד הוא אסור מן התורה כדכתיב {<דברים יג:ז>} כי יסיתך אחיך בן אמך ואמרינן במסכת סנהדרין {<כא:ב>} פ' ~בן סורר~{כהן גדול} בן עם אמו מתייחד אבל עם אשה אחרת אסור להתייחד. וי״ל שידעה בנבואה שעתידה לצאת ממנה בן מושיע את ישראל וכוונתה למהר ישועת ישראל שלא יהיו בשעבוד מלכיות ואמרה מוטב לי לעבור על שתי עבירות אלו ייחוד ועל והאשה תשא את עונה כדי למהר יציא{ת} מושיע ישראל בעולם והוא על דרך עבירה לשמה כי יעל שכבה עם סיסרה משום ישועת ישראל:

*אמ"ה* כוונתה של חנה בזה על דרך {<סנהדרין קז:א>} ביקש דוד לעבוד ע״ז כדי שלא יהיה חילול השם בדבר באומרם ליה דין וכו׳ בראותם לדוד החסיד נרדף מבנו גם חנה בהיות{ה} צדקת היה חילול השם בדבר בהיותה בלא בנים לכן בחרה לעשות דברים שלא כהוגן כדי שיתלו הסירחון בה. ובפירוש על הפרשיות הארכתי במאמר זה בשאלות ותשובות יעויין שם:

*אגדת* בראשית הביאו ילקוט שמואל דף כ"ד ע״ג {<שמואל א א:יא>} ותדור נדר ותאמר {וכו'} אם ראה תראה אמרה חנה אני עקרה וציון עקרה שנאמר {<ישעיהו נד:א>} רני עקרה אם ראה לי תראה אף לציון: וזכרתני לי ולא תשכח את אמתך לציון:

*אמ״ה* מה שייכות יש לחנה עם ציון כדי לתלות זכירת ציון לזכירתה. ונראה שבראות חנה ברוח קודשה עקרות של ציון לאורך ימים בעונותינו הרבים וקרו{ב} שיתיאשו ישראל שתשוב לקדמותה בקיבוץ בניה לתוכה ושיתקיים בה כי רבים בני שוממה מבני בעולה וכו׳. וגם היא עקרה מאורך ימים שבת ק״ל שנים היתה כדאיתא בילקוט שמואל וקרוב הדבר ליאוש שאין בה תקוה היותה בקיבוץ בנים לכך אמרה אני עקר' וציון עקרה והעקרות בסיגנון אחד עקרות שנופל בו היאוש מחמת האריכות לכן האות שתשו{ב} לציון מעקרות שלה ותשוב לה בניה אם תראה לי והזכרתני לתת לי בנים משם יודע שאין ציון תשב בעקרותה לעולם כי אין מקום להתיאש מסבת האריכות באומרם חנה שהיתה עקרה שנים רבות יוכיח שבסוף נפקדה גם יראה ויזכור לציון לקבץ בניה לתוכה. ובזה ניחא הפסוק {<שמואל א ב:ה>} עד עקרה ילדה שבעה ורבת בנים אומללה נאמרה על חנה איתא שם בילקוט דכשילדה בן אחד לחנה היו מתים ב׳ לפנינה וכו׳ דוגמת ציון דכתיב בה {<ישעיהו נד:א>} כי רבים בני שוממה שהיא ציון שהיתה עקרה מבני בעולה שהם א״ה:

*עוד* נראה לפרש שייכות ציון עם חנה: דהובא שם בילקוט סמוך למאמר הנזכר: וזה לשונו שבע עקרות הם כנגד ז׳ ימי בראשית. האחת *שרה* שנאמר {<בראשית יא:ל>} ותהי שרי עקרה כנגד יום ראשון ומה נברא ביום הראשון שמים וארץ בעלה של זו הקנהו להקב״ה שנאמר {<בראשית יד:יט>} ברוך אברם וכו׳ {קונה שמים וארץ} השניה *רבקה* שנאמר {<בראשית כה:כא>} ויעתר יצחק לה׳ כנגד יום ב׳ ומה נברא ביום שני {<בראשית א:ו>} יהי רקיע בתוך המים אף רבקה הולידה שנים יעקב ועשו {<ויקרא כ:כו>} ואבדיל אתכם מן העמים: השלישית *לאה* שנאמר {<בראשית כט:לא>} וירא ה׳ כי שנואה לאה כנגד יום שלישי ומה נברא ביום שלישי {<בראשית א:יא>} תדשא הארץ וראובן בנה של לאה הוא שנאמר בו {<בראשית ל:יד>} וילך ראובן בימי קציר חטים וכו׳. הרביעית זה *רחל* כנגד יום רביעי ומה נברא בו שמש וירח וככבים ומזלות שנאמר {<בראשית א:יד>} ויאמר אלהים יהי מאורות ועמד יוסף של רחל והם השתחוו לו שנאמר {<בראשית לז:ט>} והנה השמש והירח החמישית זו *חנה* כנגד יום חמישי ומה נברא בו {<בראשית א:כ>} ועוף יעופף על הארץ וכן שמואל בנה של חנה כעוף הזה שהוא פורח ממקום למקום וממדינה למדינה וסופו חוזר לקינו וכן היה שמואל עוסק בעסקיהן של ישראל והולך בכל המקומות שנאמר {<שמואל א ז:טז-יז>} והלך מידי שנה בשנה וכו׳ ותשובתו הרמתה כי שם ביתו הששית כנגד *הצללפונית* אמו של שמשון שנאמר {<דברי הימים א ד:ג>} ושם אחותם הצללפוני כנגד יום ששי ומה נברא ביום ששי אדם ומה היה לאדם מת ביד אשתו שנאמר {בראשית ג:יז>} ולאדם אמר וכו׳ ושמשון בנה מת על ידי אשתו שנאמר {<שופטים טז:ד>} ויאהב אשה בנחל שורק ושמה דלילה {<שופטים טז:כא>} ויאחזוהו פלשתים וינקרו את עיניו וכו׳ השביעי זו *ציון* כנגד יום השביעי ומה כתיב בו {<שמות כ:יא>} וינח ביום השביעי וציון {<תהילים קלב:יד>} זאת מנוחתי עדי עד לכך אמר ישעיה רני עקרה לא ילדה ע״כ:

*באופן* שמדת שמואל ממש היא כענין ציון מה שמואל בנה של חנה היה הולך מעיר לעיר וממדינה למדינה בעסקן של ישראל ולבסוף חוזר לביתו כעוף זה שהוא פורח ממקום למקום ולבסוף חוזר לקינו וינוח כן ממש השכינה מעיר לעיר וממדינה למדינ׳ בעסקן של ישראל כאחז״ל {<ירושלמי תענית פרק א' הלכה א'>} בכל מקום שגלו שכינה עמהם להגין עליהם ואף לעתיד לבא שכינה עמהם להשיבם לארצם כי שם ביתו ולנוח עמהם:

*לכך* אמרה חנה אם ראה לי תראה אף לציון וכו׳ כלומר אם ראה לי להוציא ממני שמואל לפי דשנה אחת קודם שנולד בת קול היה יוצא ואומר עתיד צדיק אחד להיות בעולם ושמואל שמו וכל הנשים היולדו׳ היו משימין שמם שמואל באומרן כל אחד ממני הוא עיין בילקוט {<שמואל רמז עח>} לכן בראות חנה עצמה עקרה כציון עקרה אמרה אם תראה ותזכור אותי לתת לי בן ועל שמואל נתכוונה גם היא בודאי ובראותה ברוח קודשה מעשיו כמדובר שהם דוגמת נדנוד השכינה מציון לעיר ~במהדורת ווארשא: לעיר~ משם נודע שתחזור ותזכור לציון לשוב לנוח בו דוגמת שמואל מתנודד עצמו מעיר לעיר בעסק ישראל ולבסוף חוזר לביתו כדפרישית:

*אמנם* בענין המאמר הנזכר דששה נשים צדקניו׳ אלו רמוזה כל אחת ביום אחד מהבריאה לומר שמה שנברא ביום ראשון היה בזכות שרה דמה נברא ביום ראשון שמים וארץ נבראו בזכותה ~לעתידה~{שעתידה} לצאת ממנו יצחק דכתיב עליו {<בראשית כא:יב>} כי ביצחק יקרא לך זרע וזרעו של יצחק קבלו תורה שבכתב ותורה שבעל פה שהם בחינת שמים וארץ כנודע:

*מה* שנברא ביום שני היה בזכות רבקה ומה כתיב בו יהי רקיע בתוך המים בזכות שעתיד לצאת ממנה יעקב שנבדל מדרכי עשו הרשע ומאס בהם ויצאו ממנו י״ב שבטים שהעמידו ששים ריבוא ובזה באו לסיני ופתח להם הקב״ה רקיע שבתוך המים וירד לסיני לתת להם תורה. מה שנברא ביום שלישי היה בזכות לאה ומה נברא בו כל מיני דשאים ואילנות על שם שרוב השבטים ממנה וממנה כהונה וממנה לויה וממנה מלכות כדשאים הללו ואילנות שהם משונים זה מזה למעליותא ונזרע כל העולם כלו משפחות משפחות כהנים משפחות לוים ומשפחות מלכי׳ כעולם שהוא מלא דשאים ואילנות:

*מה* ש{נ}ברא ביום ד׳ היה בזכותה של רחל ומה נברא בו שמש וירח וככבים על שעתיד לצאת ממנה יהושע שהיה מיוסף שהעמיד חמה ולבנה שנאמר {<יהושע י:יב>} שמש בגבעון דום וירח בעמק אילון וכו׳ ולא האירו הככבי׳ עד ל״ו שעות כאחז״ל. מה שנברא ביום ה׳ היה בזכותה של חנה ומה נברא בו ועוף יעופף על שם שעתיד לצאת ממנה שמואל דשנה קודם שנולד בת קול מצפצף כעוף בכל יום עתיד צדיק אחד להיות בעולם ושמואל שמו כאחז״ל ונתעלה מכל ישראל היותו נזיר אלהים מובדל מכל טומאה כעוף זה שפורח באויר דאין שייך שם טומאה כמו בארץ:

*מה* שנברא ביום ו׳ היה בזכותה של צללפונית אמו של שמשון ומה נברא בו אדם על שם שעתיד לצאת ממנה שמשון שדן את ישראל כאביהם שבשמים דכתיב ביה {<יחזקאל א:כו>} ועל דמות הכסא דמות כמראה אדם עליו מלמעלה:

*ויום* ז׳ ניתן בזכות ציון שנלקה על לא חמס בכפיה וכדחז״ל על פסוק {<ישעיהו א:כז>} ציון ~לשון הפסוק: בדין ו~במשפט תפדה {ושביה בצדקה} משום שלא חטאה אמנם ושביה שהם ישראל שחטאו השבתם הוא דרך צדקה לכן יום ז' בזכותה לומר שעתידה לנוח מנוחה עולמית עד אלף השביעי שמשם ואילך הוא שבת:

*ושׁבעה* אלו היה עקרות לרמוז על מעלתם וחביבותם לפני המקום כיון שבזכותם ברא בכל יום מששת ימי הבריאה דבר אחד כדי שיתפללו לפניו כדי לשמוע קולן כאחז״ל {<יבמות סד:א>} למה היו האבו׳ והאמהות עקרים לפי שהקב״ה מתאוה {ל}תפלתם של צדיקים וכו׳:

*ילקוט* שמואל דף כ״ד ע״ג {<רמז ע"ח>} ותדר נדר כל מעשיה בכפלים. כעסה בכפלים וכעסתה צרתה גם כעס מנתה בכפלים מנה אחת אפים. בכייתה בכפלים ובכה תבכה ראייתה בכפלים אם ראה תראה נדרה בכפלים ותדר נדר:

*אמ"ה* בחיבור אחר פרשתי שבאו כל הדברים של חנה בכפלים היותה היא גלגול חוה כמ״ש בס׳ הגלגולים ונמצא היא כלולה משנים שם הדבר יותר באורך. אמנם נראה עוד שכל דבריה בכפלים רמז שעתיד לצאת ממנה שמואל שקול כמשה ואהרן שהוא בכפלים:

*שׁם* (ע״ד) ונתת לאמתך זרע אנשים וכו׳ אנשים ~הם~ חכמים ונבונים. אנשים ~הם~ נביאים {<במדבר יא:כו>} וישארו שני אנשים במחנה. אנשים גדולים {<שמואל א יז:יב>} והאיש בימי שאול {זקן} בא באנשים. אמרו לחנה למה את שואלת אנשים חכמים ונבונים גדולים וצדיקים אמרה להם לפי שהם לשמו של הקב״ה ע״כ:

*אמ"ה* נראה זרות מן הזרות דברי השואלים לחנה למה את שואלת אנשים חכמים ונבונים וכו׳ כי זה כל האדם את האלהים ירא ואת מצותיו שמור ונמצא דכהוגן שאלה ומה מקשים לה. ולכאורה נרא׳ בדחז״ל מס׳ ערובין פ״י דף ק׳ {<ע"ב>} א״ר שמואל בר נחמני א״ר יונתן כל אשה שתובעת בעלה לדבר מצוה הווין לה בנים שאפילו בדורו של משה לא היה כמותם דאלו בדורו של משה כתיב {<דברים א:יג>} הבו לכם אנשים חכמים ונבונים ~יודעים~{וידעים לשבטיכם} ואלו נבונים לא אשכח וגבי לאה כתי׳ {<בראשית ל:טז>} ותצא לאה לקראתו ותאמר אלי תבא {וכו'} וכתיב {<דברי הימים א יב:לג>} ומבני יששכר יודעי בינה לעתים וכו׳. העולה מזה שנבונים לא נמצאו אפילו בימי משה שהיה דור דעה ומה שמקשין לחנה הוא זה למה אם שואלת אנשים חכמים ונבונים גדולים וצדיקים השאלה נופלת על נבונים בשלמא חכמים גדולים וצדיקים ניחא אמנם לכלול נבונים בהם למה את שואלת דבר שהוא יקר המציאות והשיבה אמרות טהורות לפי שהן לשמו של הקב״ה רמז{ה} להם בזה שהיא תובעת לבעלה לשם שמים לפי שתובעת אותו לדבר מצוה וכיון שכן יש מציאות מנבונים כמדובר במאמר:

*עי"ל* בענין אלישע אחר שיצא לתרבות רעה על שהקדישו אביו לתורה בראותו מעלת התורה שנמצא שהקדישו לתורה משום השגת הכבוד ולא לשם שמים כאחז״ל והנה השואלים לחנה חשדוה בזה וזהו אומרם למה את שואלת אנשים חכמים ונבונים גדולים וצדיקים וכו׳ כלו׳ שמא להשגת הכבוד והשיב אמריה לפי שהם לשמו של הקב״ה לא מצד ~פינת~{במהדורת ווארשא: כונת} הכבוד כי אם מצד ~פינת~{במהדורת ווארשא: כוונת} שדברים אלו חכמה בינה ונבואה וגדול׳ וצדקות הם לשמו של הקב״ה ניתנים לאדם ומצד פינה זאת אני שואלת כך:

*תנא* דבי אליהו הביאו (ילקוט שמואל דף כ״ה ע״ב {<רמז ע"ח>}) חנה היתה עקרה י״ט שנים וששה חדשים עד שבא שמואל ושמחה בו:

*אמ״ה* (שם בילקוט שמואל דף כ״ה ע״ג) מאגדת שמואל וז״ל בת ק״ל שנים היתה חנה ונפקד׳ כשם שנפקדה יוכבד וכו׳ הנה כיון דקיימא לן דאלו ואלו דברי אלהים חיים איך מתיישבים ב׳ מאמרים אלו. והנראה בזה דחנה היתה עקרה עד י״ט שנים וששה חדשים ואח״כ ילדה ומתו בניה ונתעכבה עד ק״ל שנים ואז ויזכרה ה׳ וילדה לשמואל ומדוייק זה מדברי המאמר דקאמר בת ק״ל שנים היתה ונפקדה כשם שנפקדה יוכבד וכו׳ כלומר מה יוכבד ילדה תחיל{ה} למרים ולאהרן ואח״כ נתעכבה עד ק״ל שנים וילדה למשה כאומרם חז״ל {<סוטה יב:א>} כשהחזירה עמרם הושיבה באפריון ואהרן ומרים היו מרקדים בפניה וכו׳ וילדה למשה וכו׳ ובת ק״ל שנים היתה כדחז״ל במקום אחר. גם חנה כן היתה עקרה תחילה עד י״ט שנים וששה חדשים וילדה אלא שמתו בניה וחזרה לעקרותה עד ק״ל שני׳ ואז נפקדה וילדה לשמואל. ולי הצעיר יראה דאפשר דזהו כוונת הפ{סוק} {<תהלים צט:ו>} משה ואהרן בכהניו ושמואל בקוראי שמו דהזכיר משה ואהרן ואח״כ שמואל בפסוק דכמו שיוכבד ילדה למשה בת ק״ל שנה אף חנה ילדה לשמואל בת ק״ל שנה כדברי הרב שיחיה. ומוכח זה שלא תמצא שהזכיר הכתוב עקרות בחנה כמו גבי שרה {<בראשית יא:ל>} ותהי שרי עקרה אין לה ולד. וגבי רבקה {<בראשית כה:כא>} כי עקרה היא. וברחל כתיב {<בראשית כט:לא>} ורחל עקרה. ובחנה כתיב {<שמואל א א:ב>} ויהי לפנינה ילדים ולחנה אין ילדים ולא קאמר וחנה עקרה וכן {<שמואל א א:ה>} ולחנה יתן מנה אחת אפים וכו׳ וה׳ סגר רחמה ואינו אומר כי את חנה אהב כי עקרה היא וכו׳ והטעם כדפרישית כי עד י״ט וו׳ חדשים היתה עקרה וילדה כמדובר ואח״כ נתעכבה עד ק״ל שנים שילדה לשמואל דנמצא שמי״ט שנים וששה חדשים עד ק״ל לא היתה מחמת עקרות מה שלא ילדה אלא שנתעכבה ולכן לא הזכיר בה עקרות בסיפור לידת שמואל בת ק״ל שנים. ומטעם זה לא הזכיר בה ויפתח את רחמה כמו גבי לאה {<בראשית כט:לא>} וכו' אלא ויזכרה ה׳ {<שמואל א א:יט>} דויפתח את רחמה שייך בעקרה:

*עוד* אפשר לומר דהיתה עקרה עד י״ט שנים וששה חדשים ואחר כך נפקדה וילדה ומתו בניה ונתעכבה עד ק״ל שנים וקרוב לשנים אלו לקח אלקנה לפנינה כדמוכח מדכתיב {<שמואל א א:ב>} ולו שתי נשים שם האחת חנה ושם השני{ת} פנינה דמשמע דאחר חנה לקח לפנינה וילד{ה} פנינה לו בנים והיתה מכעסת לחנה כדכתיב וכעסתה צרתה גם כעס וכו׳ וכראותה חנה כך נתעוררה לבכות ולהצטערת עצמה על הבנים עד שפקדה הקב״ה ונתן לה לשמואל דקודם זה לא נתעוררה על זאת באומרה דכבר היתה לה בנים אך בעבור פנינה נתעוררה לבכות על הבנים. והגם שנאמר שהם תשובות דחוקות קצת יעלו לרצון לפני ה׳ כי טרחתי הרבה ולא מצאתי בישוב שני מאמרים אלו כי אם זאת ואף שהפסיקתא רבתי שמביא הילקוט שמואל דף ע״ג על פסוק מצרף לכסף וכו׳ אינו סובל כן מיהו ע׳ פנים לתורה דרוש וקבל שכר.{:}

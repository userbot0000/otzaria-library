%% ענף חזנים

*שׁמעתי* רמז גדול על מעלת שכר החזנים לשם שמים ואם ח״ו אין כונתם לשם שמים עונשם הרבה כתיב {<תהילים צב:יג>} צדיק כתמר יפרח כארז בלבנון ישגה צדי״ק כתמ״ר יפר״ח ס״ת קר״ח יפר״ח כאר״ז בלבנו״ן ס"ת חז״ן אם כונתו לשם שמים יפרח כארז בלבנון כלומר יעלה למעלה כארז בלבנון וידוע שסוד לבנון בגימטרי׳ חק״ל רמז לחקל תפוחים כידוע למארי קבלה שיזכו לראות פני שכינה:

*וגם* חקל אותיות חלק ~שהיא~{במהדורת ווארשא: שיהא} לו חלק לעולם הבא ואם לאו יהיה כקרח ח״ו ועליהם נאמר {<ירמיהו יב:ח>} ~נתנו~{לשון הפסוק: נתנה} עלי בקולה על כן שנאתיה על כן ראוי לכל חזן להתפלל תפל{ה} זו שלא ישלוט בו היצר הרע המסיתו למצוא חן בעיני הבריות לבד ולבו בל עמו לשם שמים ויתפלל התפלה זו קודם התפלה ויכלול תפלתו עם כל חזני ישראל כדי שיהא תפלתו תפלת רבים שמקובלת ביותר:

*יהי* רצון מלפניך יאו״א היה נא עמי ועם כל חזני ושלוחי עמך בית ישראל הורם מה שיאמרו הבינם מה שידברו ידעם מה שישאלו שלא יכשלו בלשונם ושלא יכלמו בם שאונם ואל יאמרו לפניך דבר שאינו הגון שלא כרצונך ושלא יהרהרו בתפלה מחשבת חוץ ואל ~יחד~{במהדורת ווארשא: יחר} גרונם ותן להם אמי{ץ} כח ובר לבב וכח להפליא על עבודתם עבודת הקדש מלאכת שמים שלא יכשל כח השכל ואל יהי להם רפיון ידים וישלוט ~להם~{במהדורת ווארשא: בהם} יצר טוב ואל ישלוט ~כהם~{בהם} יצה״ר ותן בלבם אהבתך ויראתך לעמוד לפניך ולשרתך ולשורר ולברך בשמך ויהיו עבודתם לשם שמים בלב שלם יהיו לרצון אמרי פי והגיון לבי לפניך ה׳ צורי וגואלי אמן וכן י״ר בס׳ לוחות הברית דמ״א:

*מדרש* {<קהלת רבה ה:ג>} על פסוק {<קהלת ה:ה>} אל תתן את פיך וכו׳ ואל תאמר לפני המלאך זה החזן וכו׳. מ׳ קהלת{:}

*אמ"ה* כיון שהחזן היום במקום כהן גדול להתפלל בעד ישראל לכן נקרא מלאך לפי שכהן גדול נקרא מלאך דכתיב {<מלאכי ב:ז>} כי מלאך השם צבאו׳ הוא:

*תשׁבי* באות ח׳ דף ל״ב ע״א החזן נקרא כן מלשון ראייה שהוא צריך לראות היאך קרא והיאך קורא אדם לספר תורה כך פירש הערוך אבל מצאתי {ב}רז״ל שמש הכנסת נקרא חזן כאומרם החזן היה מניף בסודר וכן אצל בני שמואל אמרו ~שיהיו~{שהיו} מרבים שכר לחזניהם ולסופריהם ונקרא חזן לפי שהוא צריך לראות מה הם צורכי צבור שיעשה המוטל עליו:

*אמ"ה* נוכל לומר דשליח ציבור נקרא חזן מלשון חיזון על שם שצריך להיות בקי בחיזונו להתפלל בנעימות ולערב קולו בחיזונו כדי להכניע ולקרב לב השומעים אל התפלה. ושמש הכנסת נקרא גם כן חזן על שמו של שליח ציבור כיון שעושה כל צורכי הצבור להכין ספריה{ם} וטלתותיהם ומנהיג לתינוקות הבאים להכניסם ולהוציאם אם בוכים כדי שלא יבלבלו דעת הציבור ויתנו לב למה שאומר השליח ציבור ובהיות השמש גורם שיתנו לב העם לחיזונו של שליח ציבור נקרא גם הוא חזן:



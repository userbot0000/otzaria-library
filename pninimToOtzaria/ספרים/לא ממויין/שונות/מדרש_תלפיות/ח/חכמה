%% ענף חכמה

*ילקוט* משלי {<רמז תתקכ"ט>} סי׳ א׳ דבר אחר זה שאמר הכתוב {<איוב כח:יב>} והחכמה מאין תמצא מלמד שהיה שלמה מחפש ואומר היכן היא החכמה מצויה רבי אליעזר אומר בראש רבי יהושע אומר בלב ואתיא כדעתיה דר' יהושע דאמר החכמה בלב דכתיב {<תהילים ד:ח>} נתת שמחה בלבי ואין שמחה אלא חכמה שנאמר {<משלי כז:יא>} חכם בני ושמח לבי למ״ד אל תקרי למ״ד אלא לב שהלב הוא מבין דעת שנאמר {<משלי י:ח>} חכם לב יקח מצות חוזר באותיות ע״כ:

*אמ"ה* בחיבור אחר פרשתי כוונת מאמר זה:

*מעלת* החכמה על החומר נכרת בשלשה דברים בד"ת בחו"ש בשכ"ל בד״ת שהתורה קדמה לעולם אלפים שנה ובאמצעיתה נברא העולם ובעבורה מתקיים כמ״ש {<ירמיהו לג:כה>} אם לא בריתי וכו'. בחו"ש שמצד השכל יכובד האדם כמ״ש {<בראשית ט:ב>} ומוראכם וחתכם יהיה על כל חית הארץ ואמר כל העולם נברא בשביל זה: בשכ״ל כי באמצעותו ישיג הדבקות בשלמות. ה"ר {אב}ן~'~ עזרא בס׳ תהלות:

*למה* לא כתב שלמה הע״ה חכמותיו מה היו ולא כתב אלא שלשה ספרים בלבד לפי שאם היה כותבם היה עוסקים בה והיו מניחים מלעסוק בתורה ובמצות דע שיש חכמה שאדם רואה בבשר ויודע בראית הבשר אם השוחט שימש מטתו באותה לילה. ויש חכמה שאדם יודע בבהמה ובחיה אם היא טרפה או כשרה ואף אם נשחטה הבהמה ונתערבו החתיכות הכשרות והטרפו{ת} איזו כשרה ואיזו טרפה {ספר חסידים שם: ואיזו נבלה} ואם היו כתובות החכמות האלו הוה נפיק חורבה שהרשעים יאמרו אין בדיקה לבהמה אחר שחיטה שאנו מכירים אותה שהיא כשרה וכן בכל דבר יש חכמה לדעת ולא נכתבו חכמות אלו כדי שלא יסמכו עליהן וכל חכמת שלמה וכל מיני חכמות רמוזות בתורה קצת או דוגמת{ם} ואם יאמר האדם למה לא עשה הקב״ה שיהיו כלם חכמים כשלמה אמור לו כבר היה שלמה חכם מכל אדם ונכשל בחכמה וכן אם יאמר למה אין עושה כולם גבורים כשמשון אמור לו כבר נכשל שמשון בכחו ואם עשיר כבר נכשל קרח בעושרו {ספר חסידים שם: ודואג} הרי אין לומר למה לא עשה חכמים גבורים עשירים כי הוא יודע מה הוא עושה ס' החסידים {<סימן תס"ח>}:

*להשגת* החכמה צריך ג׳ תנאים התנאי הראשון למעט הדבור ולשתוק כל מה שיכול כדי שלא להוציא שיחה לבטלה כדרז״ל {<אבות ג:יג>} סייג לחכמה שתיקה התנאי השני דברי תורה שלא תבינהו תבכה עליו כל מה שתוכל. תנאי ג׳ עליית הנשמה בלילה לעולם העליון ולא תשוט בהבלי העולם תלוי שתישן בבכיה:

*מדרשׁ* משלי דבר אחר והחכמה מאין תמצא מלמד שהיה שלמה מחפש היכן החכמה מצויה ר׳ אליעזר אומר בראש ור׳ יהושע אומר בלב דכתיב נתתה שמחה בלבי ואין שמחה אלא חכמה שנאמר חכם בני ושמח לבי אל תקרי למד אלא לב שהלב הוא מבין דעת ~שנ״~{שנאמר} חכם לב יקח מצות חוזר באותיות ואף דוד התפלל עליה שנאמר לב טהור ברא לי אלהים ורוח נכון חדש בקרבי ע״כ:

*אמ"ה* מאמר זה קשה להולמו ונבוכו בו ראשונים ואחרונים אומרו אל תקרי למד אלא לב וכו׳ שהם דברים בלתי צודקים לא למעלה ולא למטה דמי הזכיר למד כדי לומר אל תקרי למד. ומתוך הקושי העצום ראיתי בדפוס אחר~י~ שלא הזכיר זה כלל. גם ראיתי מגיהים וחוזר באותיות. ויש אחרים מגיהים אל תקרי למד עיין בפירוש על הילקוט בתחלת משלי כלל העולה שתקנתם קלקלתם כי עלה חרס בידם:

*אמנם* הטה אזנך ושמע קושט דברי אמת בלי הצטרכות לשום הגהה כלום דע דאיתא באותיות ר׳ עקיבא על אות למד וזה לשונו למד אל תקרי למד אלא לב מבין דעת לפי שהחכמה נתונה בלב ע״כ לעניינינו באופן שדורש שם למ״ד בר״ת שהוא לב מבין דעת:

*ובזה* נבא לביאור המאמר דהנה ר׳ יהושע שאומר שהחכמה נתונה בלב דכתיב נתתה שמחה בלבי וכו׳ מביא גם ראיה לדבריו שהחכמה בלב מהדרשה שנדרשת באותיות למ״ד כנדרש באותיות ר׳ עקיבא ולזה אמר אל תקרי למד אלא לב מבין דעת וחוזר באותיות הלמד ותמצא כך. או חוזר באותיות הלמד ותמצא כך. או חוזר באותיות ר״ל חוזר בספר אותיות ר׳ עקיבא ותמצא שדורש אל תקרי למד אלא לב מבין דעת לפי שהחכמה מצויה בלב. אם כן אין צורך לשום הגהה כי אל תקרי למד היא ראיה שמביא רבי יהושע לדבריו שהחכמה בלב כדפרישית ונכון ויציב ואמת:

*ילקוט* משלי דף ר״ל ע״א {<רמז תתק"ו>} משם מדרש סתם אמנם כי אתם עם ועמכם תמות חכמה אין עם אלא חכמים וכה״א {<שופטים א:טז>} וילך וישב ~אל~{לשון הפסוק: את} העם אל תקרי תמות אלא תומת חכמה כל זמן שחכם קיים חכמתו מתקימת מת חכם אבדה חכמתו עמו וכן מצינו משמת רבי נתן מת חכמתו עמו:

*אמ"ה* יובן עם זה פסוק מפרשת בלק {<במדבר כג:ט>} כי מראש צורי{ם} אראנו ומגבעו{ת} אשרנו הן עם לבדד ישכון ובגוים לא יתחשב: הנה ישראל נתעלו על כל האומו׳ על קבלת התורה שהיא מקור החכמות עד אומרם עליהם {<דברים ד:ו>} רק עם חכם ונבון הגוי הגדול הזה ובהיות כן אינן יכולים ישראל להתערב עם אומות העולם כי אין הטבע מחייב שיתערב חכם עם בהמה וכל החכמה בא ליש{ראל} מקבלת התורה בהר סיני כמדובר לזה אמר בלעם כי מראש צורים אראנו ומגבעות אשורנו כלומר אני רוא׳ שגדלו ישראל על כל אומה ולשון מעת שראש צורים וגבעות חלקו זה עם זה באומרם כל אחד עלי תנתן התורה דהיינו בעת מתן תורה מאותה שעה הן עם ואין עם אלא חכמים מאותה שעה נעשו עם החכמה זהו הסבה שלבדד ישכון ואינו מתערב עם האומות משום שבגוים לא יתחשב לפניהם המכמה שהיא התור׳ שבעטו בה וכיון שלא חישבו את החכמה בישראל איך יתכן שישראל יכולים להתערב עמהם דאין הדעת סובל שיתערב חכם עם בהמה. ובהקדמה זאת מתיישבים פסוקים הרבה ואין צורך להבינם כי מובנים מאליהן: אך ראוי לשים לב במאמר כל זמן שחכם קיים חכמתו מתקיימת מת חכם אבדה חכמתו עמו דקשה שהן אמת שכל אחד קבל חלקו מסיני עכ״ז אע״פ שמת לא מת חכמתו כי חכמתו ושמועותיו קיימים בעולם ואומרים משמו ואם כן איך קאמר כל זמן שחכם קיים חכמתו מתקיימת מת אבדה חכמתו ונרא{ה} שהכונ' כך בעוד שהחכם בעולם אם מקשים על שמועותיו יכול להחזירם ולקיימם בראיותיו לא כן במותו שאם מקשין עליהם חייב אני לשמוע אל החכם שבאותו דור כדחז״ל {<ראש השנה כה:ב>} על פסוק {<דברים יז:ט>} ובאת אל ~הכהן~{לשון הפסוק: הכהנים הלוים ואל השופט} אשר יהיה בימים ההם וכו׳ משום דיפתח בדורו כשמואל בדורו וזהו אומרו כל זמן שחכם קיים חכמתו מתקיימת כלומר אינו מניחה ליפול משום קושיא כי עומד נגד המנגדים בראיות ומעמידה אמנם מת חכם אבדה חכמתו עמו דאם מקשים על חכמתו אינו יכול להעמידה בראיות ונמצא שמת עמו:

*עוד* יכולים לומר דמדלא קאמר תורה אלא חכמה דלעולם כשמת החכם לא אבדה תורתו ח"ו אך חכמתו שהוא סדר ההנהגה וסדר המוסר בסידור דבריו על אופן החכמה זה נאבדת דלכל אחד יש לו נעימות דברים וסידור מוסרים בשינוי זה מזה ונמצא כשמת אבדה חכמתו עמו כי לכל אחד יש סדר והנהג{ה} בפני עצמו וק״ל:

*מנחה* בלולה פ׳ תרומה דף צ׳ ע״א ועשית שולחן החכמה רמוזה לשולחן כד"א ערכה שולחנה וכו׳ ולכן התלמיד חכם נקרא שולחני כמו שאמר ר׳ עקיבא {<סנהדרין סח:א>} הרבה מעות יש לי ואין לי שולחני ורצה להרצות{ן} אליו עכ״ל ובעזר מי שאין לפניו משוא פנים אומר על זה ע׳ פנים:

*א' אמ"ה* נראה לי שהחכמה נקרא שולחן מה שולחן עולה עליו כל מיני מאכלים וכל מיני עידונין כך החכם טועם בחכמתו כאילו יש עמו כל מיני תענוגים שבעולם לא יחסר כל וכמאמר הפלוסוף החכם מסתפק במושכליו וכו׳ ר״ל המושכליו שבו מסתפקו כאילו יש בידו כל חמדה וכמו שפרשתי בחיבו{ר} אחר על מאמר המדרש {<רבה לג:א>} פ' תרומה יש מי שלוקח כסף ואין לו זהב זהב אין לו כסף שדות אין לו כרמים כרמים אין לו שדות אבל בתורה יש כסף וזהב שדות וכרמים עיין שם בראיות שהכונה על ידי התורה בא אדם להבין כי הכל הבל לרדוף אחר חמדות הנזכרות ומהבל הכל בערך החכמה ודומה לו כאילו עמו הכל וכו׳ כסף וזהב שדות כרמים לא כן הרודף אחריהם שאינו יכול להשיג כל חפצו מכסף וזהב ושדות וכרמים ובזה כל ימיו מכאובים וכאחז״ל אין אדם מת וחצי תאותו בידו:

*ב עוד* נראה החכמה רמוזה לשולחן לומר מה השלחן פעמים מלאה ופעמים חסרה כך תלמיד חכם צריך לנהוג פעמים מלא במקום שמכנסי{ם} פזר כאז״ל ופעמים יראה עצמו חסר כאילו אינו יודע כלום והוא במקום שמפזרים כנס: *ג* ועוד השולחן מעלים עליה מאכל כשיעור מנין המסובים עליו אם רב ואם מועט כך תלמיד חכם ידבר חכמתו כפי שיעור חכמת המקבלים לבנוניים יקצר דבריו ולחכמים גדולים יאריך בראיותיו על דרך שאמרו חז״ל ילמד אדם לתלמידיו בדרך קצרה. והטעם דזהו שיעור שכלם ובזה יתקבל עליהם ואין באים לידי שכחה:

*ד ומה* השולחן אדם מיסב עליה חלוש דהיינו קודם שיאכל וכשאוכל הם בבריאות כך החכמה בתחלה מתשת כחו של אדם ואחר שמתחכם ומבין מתחזק כמו שפי׳ ז״ל {<אבות ו:א>} על פ׳ {<משלי ח:יד>} לי עצה ותושיה אני בינ{ה} לי גבורה ~וכו׳~:

*ה ומה* שלחן זה אחר שאדם אוכל עליו ושבע מואס בכל מאכל שבעולם כך החכמה אחר שאד׳ מלא חכמה מואס בכל חמדות שבעולם הזה ובוחר עוד במושכלות והוא קצת קרוב לדרך ראשון.{:}

*ו ומה* השולחן אדם שולח ממה שעלי׳ לכל עני ואביון כך ת״ח שולח נמוסיו בכל מקום וכן נוטריקון של שלחן שולח נימוסי׳ כי גזרתו של ת״ח הנמשל לשלחן הולך מסוף העולם ועד סופו.{:}*ז* ומה על השולחן מברכים למי שהוא הארץ ומלואה כך הרואה חכמים ~מברכים~{מברך} ברוך שחלק מחכמתו ליראיו הממלאים ארץ ומלואה בחכמתם:

*ח ומה* השולחן נותן מזון הגוף כך החכמה נותן מזון הנפש וזה בזה קשורים אם אין קמח אין תורה אם אין תורה אין קמח:

*ט ומה* המסובין בשולחן עושים תנועה בפיהם בשעת האכילה ובלי זה אין שייך אכילה כך החכמה אינה מתקיימת כי אם למוציאם בפה כאחז״ל {<עירובין נד:א>} על פסוק {<משלי ד:כב>} כי חיים הם ~למוצאם~{למצאיהם} וכו':

*י ומה* על השולחן פעמים בקריאה לשאול אוכל לאוכל ופעמים בלחישה דהיינו בשעת האכילה כאחז״ל אין מסיחין בסעודה כך החכמה פעמי{ם} ימסור חכמתו בהרמת קול והוא הפשט ופעמים בלחש דהיינו הסוד כאחז״ל:

*יא ומה* השולחן המבינים מתחילים בדברי תורה והמשוללים מדרך ארץ מתחילים בקלות ראש כך החכמה מתחלקת בשני בחינות אלו יש חכמי{ם} צנועים בחכמתם ובעת הצורך מוצאים חכמתם חוצה: ויש איסתרא ~בלגונא~{בלגינא} קיש קיש קריא:

*יב ומה* על השולחן יבדק האדם בכוסו ובכיסו ובכעסו בכוסו שיתפתה ביינו כאחז״ל {<עירובין סה:א>} כל המתפתה ביינו {יש בו מ}דעת קונו ~יש בו~ בכיסו שעל שולחנו יבחן ותרנותו אם הזיל זהב מכיסו. בכעסו בשולחנו יבדק אם כעסן אם לא אם מקפיד על המאכלים אם לא כך החכמה ניכרת בשלש אלו מי שהוא חכם באמת אינו בא לידי שכרות הרי בכיסו וכן החכם באמת ניכ{ר} בכיסו שאע״פ שת״ח חביב ממונו יותר מגופו מפני שאין פושטים ידיהם בגזל כאחז״ל אבל להוצאות של מצוה אין מקפידים כדאיתא בזוהר פ׳ תרומה דף קכ״ח ע״א וז״ל בספרא דחרשי דאוליף אשמדאי לשלמה מלכא כל מאן דבעי לאשתדלא לאעברא רוח מסאבא ולאכפייא רוחא אוחרא ההוא עובדא דבעי לאשתדלא ביה בעי למקני ליה באגר שלים בכל מה דיבעון מיניה בין זעיר בין רב עיין שם יותר באורך. גם החכם באמת אינו כועס על מי שבא ללמוד ממנו כרבי פרידא שחזר ההלכה לתלמידו ~ה׳~{ד' מאה} פעמי{ם} ולא כעס עליו כאחז״ל {<עירובין נד:ב>} לא כן מי שחכמתו שלא לשם שמים דשלש אלו נמצא בו בהפך וזה בא לו כי באמת אין החכמה מושגת בו בשורשה כי אין החכמה באמתות נמצאת על הגאים והמשולל משלש אלו הנזכרים הוא מרוב גאות באומרו מי כמוני מור{ה} כדי לחשוב ולכבד לשום אדם כדי שלא למסוך בפניו ביין והשתכר עד שכרותו של לוט וגם מי הוא שלא הכעיס עליו ושלא הקפיד על דבורו לתת לו כל מה ששואל ממנו משכר לולב או אתרוג וכדומה שאם אני נותן לו מה ששאל ממני נראה שהוא שווה לי שאני מאמין בדבורו:

*יג ומה* אדם על השולחן נמשך ממאכל למאכל דיין מגרר גריר כך החכמה ממשיך לאד{ם} מחכמה לחכמה יותר עמוקה עד שנכנס להבין רזין עלאין:

*יד ומה* השולחן אם אדם אוכל כהוגן וכשורה די שיעורו אז טוב לו ואם לאו בא לידי קיאה כך הלומד חכמתו לשמה התורה נעשה לו זר זהב ואם לומד שלא לשמה נעשה זר כאז״ל וגם בסוף מקיא{ה} את החכמ{ה} שחכמתו משתכחת ממנו כאחז״ל {<סנהדרין קו:ב>} על דואג שבעת מיתתו נשכח מתורתו דכתיב {<איוב כ:טו>} חיל בלע ויקאנו וכו׳:

*טו ומה* השלחן אחר שאדם אוכל ושותה עליו ממשיכו אל השינה כדחז״ל המאכל מביא את השינה. כך מה ששובע עצמו בחכמה ממשיכו שמיתתו תהיה שינה ולא מיתה על דרך {<דניאל יב:ב>} ורבים מישני {אדמת} עפר ~אדמת~ יקיצו:

*טז ומה* השולחן מביאו לאדם להכיר גודל שפלותו היות חייו תלוים בזולת הנכנס בגופו מבחוץ שהוא המאכל כך האדם על ידי חכמתו מביאו להכיר בגודל {במהדורת ווארשא: שפלותו} כי מחומר קורץ ומשתדל להשגת השלימו{ת} היות כמלאכי השרת מופשט מהחומר:

*יז ומה* האדם בשולחנו מקבץ אצלו אשתו ובניו וכל הנלוים אליו ומיחדם והם באים להכיר מי מפרנס{ם} ומוספים יראה על יראתו. כך החכמה מקבץ את הקבוץ הנבחר ומייחדם יחד ומביאם להכיר לבוראם ולהוסיף אהבה ולדבקה בו ולירא את שמו ולהלוך בדרכיו.{:}

*יח ומה* האדם בשולחנו צריך לבצוע בעין יפה כך מי שיש לו החכמה ילמד בעין יפה ולא יקפיד להעלים דבל כדי שלא ימצא חכם אחר כמותו:

*יט ומה* המיסב על השולחן אם יקפיד מדברי אחד מה{מ}סובין מצטער ונשאר בלי אכילה. כך בענין החכמה ולא הקפדן מלמד וישאר משולל מחכמה:

*כ ומה* המיסב על השולחן אם במקום מרווח ולא צר יטעום מהאכילה ומועיל לו כך החכמה צריך ללומדה במקום מרווח דבסים אוירא על דרך אוירא דארץ ישראל מחכים כאחז״ל {<בבא בתרא קנח:ב>} ומטעם זה חכמי התלמוד היו יוצאים בשדות ללמוד דבסים אוירא כדחז״ל:

*כא ומה* המסובים בשולחן אין כל הדעות שוות בטעם המאכלים העולים שם יש רוצה תפל מבלי מלח ויש בהפך וכדומה. כך החכמה אין כל החפצים שוות בה יש אוהבה ביותר עד שנפשו חשק{ה} בה ויש שאינו כל כך ויש מואס בה ובוחר ברע על דרך שפירש מוהר"ר יאודה דימודנא ז״ל על פסוק {<משלי ג:טו>} יקרה היא מפנינים וכל ~חפצים~{חפציך} לא ישוו בה וכתוב אחר {<משלי ח:יא>} אומר וכל ~חפצך~{חפצים} כמו שהקשו חז״ל ופירש הוא ז״ל דאומרו כאן חפציך מדבר על הפנינים כלומר כל כלי הפנינים שלך לא ישוו עם התורה ופסוק וכל חפצים מדבר בענין אחר בחפצו ורצונו של אדם ושיעור הפסוק התורה כפי האמת יקרה היא מפנינים אבל כל חפצים ורצונות של בני אדם לא ישוו בה יש מודה שהיא יקרה מפנינים וחושק ודובק בה ויש בהפך ומרחיק עצמו ממנה: *כב ומה* המסובים בשולחן אין טועמים מהמאכל העולה שם אם לא יהיה מתובל כראוי כך החכמה המלמדה אין המלמד ואין הלומד טועם ממנה אם אינו מלתא בטעמא:  *כג ומה* השולחן כל האוכל שם סובר שלו הגיע החלק יפה מהמאכל ואם יש ביניהם פיקח מכיר בערך המסובים וידוע כי החלק הטוב הגיע בהכרח לגדולים ממנו שפשטו ידיהם תחלה כך בענין החכמה יש סוברים שאין עוד חכמה כחכמתם כי להם דוקא חלק להם השם בחכמה והחכם הפיקח והעניו יודע שהקודמים לו הם החכמים המחוכמי׳ על דרך אומרים חז״ל {<עירובין נג:א>} הראשונים היה לבם להבין כפתחו של אולם: *כד ומה* השולחן אם חולה אחד מסיב עמהם מזיק החבורה בעין הרע בראותו אחרים אוכלים והוא לא. כך החכמה אם יש אחד רע המזג ביניהם מזיק לכל החבורה שגורם במניעת הלימוד בטבעו הרע ובמדותיו המגונות ובוחר שלא ללמוד כדי שלא ילמדו או אחרים או כראות שאין דעתו סובל לקבל החכמה חפץ שגם אחרים יהיו חסרים ממנה:

*כה ומה* השולחן מתחילין עליה בדברי בדיחותא ומתוך כך מתעוררי׳ יותר לתאות המאכל כך החכמה צריך להתחיל בה בדברי בדיחותא כדאיתא בגמ׳: *כו ומה* בשולחן מעלים דברים הממשכי{ם} תאות המאכל כגון צנון וחזרת וכדומה כאחז״ל {<עבודה זרה יא:א>} לא פסקה מעל שולחן רבינו הקדוש צנון וחזרת לא בימות החמה והגשמים וכו׳ כך החכמה כדי להבינה לאחרים צריך לסבבה במשלים הממשכים את הלב לשמוע ולהבין:

*כז ומה* השולחן קטן המיסב עמהם מבלבל כל השולחן כברכת השלם דאיתא בגמרא שיהיו שולחנו מבולבלת והוא שיהיו בנים בשולחנו כך החכמה קטן שבישיבה מבלבלם ומעוררם כאומרם ז״ל {<תענית ז:א>} עץ קטן מדליק את הגדול. ועוד אמרו ומתלמידי יותר מכלם: *כח ומה* השולחן מתחלפת לזמנים ממעלה למעלה דאין שולחנו של שבת כשולחנו של חול וחול של מועד כשל שבת בין בכלים בין במאכלים ועידונין: כך החכמה מגדיל לאדם ממעלה למעלה:

*כט ומה* השולחן זקן מיסב בראש והוא המנהיגם שיאכלו כשורה ואין דבר זה נוגע לנער לעשותו כי נטפלה לו ילדות כך החכמה לא נאה ולא יאה לנער אע״פ שהוא חכם להתעסק ברבים דברי תוכחות מוסר כי אם לזקן חכם כדי שיהיו דבריו נשמעים כדאמרינן במסכת תעניות בזקן היורד לפני התיבה:

*ל ומה* השולחן אורח שנמצא בתוך המסובין הוא חביב יותר בעיני המסובין ומכבדים אותו במנה יפה כך החכמה אין נביא בעירו כי חכם הבא לעיר מכבדים אותו יותר מחכם תושב העיר כיון שהורגלו בו: *לא ומה* השולחן כל פעם שאדם רעב לאכול נראה לו שימת השולחן דבר חידוש וכאילו כל ימיו לא אכל. כך החכמה כל עת שאדם שומע חכמה נראה לו כאילו מעול׳ לא שמע חכמה ורודף לשמוע כאחז״ל למה נמשלה תורה למים מה דגים שבים ישיבתם במים וכל עת שיורד הגשם עולים לקבל נטפי מים כאלו לא ראו מים מעולם:

*לב ומה* השולחן היא לפני מלכי׳ ולפני הדיוטות ולפני עניים כל אחד כפי יכולתו. כך החכמה נתונה בפני כולם עשירים ועניים הכל שווין כל הרוצה ליטול יבא ויטול: *לג ומה* השולחן כל המתבייש אינו אוכל כלום וקם משם וריקה נפשו: כך החכמה כל תלמיד שמתבייש אינו לומד כלום כמאמר התנא {<אבות ב:ה>} ולא הביישן למד וכדרך שבא בבית הספר כך הולך בלי שום לימוד מהחכמה:

*לד ומה* המיסב על השולחן צריך שיאכל בנחת מעט מעט כדי שלא יקדים קנה לושט ויחנק כך בענין החכמה צריך ללמוד שיעורים שיעורי׳ כדי שיתקיים בידו היום פרק אחד ולמחר שני פרקים הפך הטיפש כאחז״ל במדרש דברים:

*לה ומה* על השולחן אדם אוכל וחוזר עליה לאכול כך החכמה צריך אדם לחזור על לימודו תמיד וכאחז״ל {<ברכות מ:א>} אם תשמע בישן תשמע בחדש:

*לו ומה* השולחן במקום מזבח לכפר לאדם כאחז״ל {<ברכות נה:א>} פתח בשולחן וסיים במזבח וכו׳ כך העוסק בחכמה מכפר עליו כאחז״ל {<ברכות יד:ב>} כל העוסק בתורת עולה כאילו הקריב עולה: *לז ומה* השולחן מציל לאדם מלהלוך ולגנוב לאכול כיון שכבר שבע בשולחנו. כך החכמה מציל לאדם מלחטוא כאחז״ל {<קידושין ל:ב>} אמר הקב״ה לישראל בראתי יצר הרע בראתי תבלין שהיא התורה שעל ידה אתם נצולים מן החטא:

*לח ומה* השולחן אם יאכל האדם כל העולה שם כגון עצמות וקליפות ולא יברור אוכל מתוך פסולת יזיק לו ויחלה וימות. כך החכמה אם לא יברור מחכמה של קדושה לחכמות חיצוניות שהם הקליפות יפסיד חיי העולם הבא וכאלישע אחר שעסק גם בחכמות חיצוניות כאחז״ל וזמר יווני היה בפיו וגם אם המלמד אינו הגון ולא יברור ליקח הטוב ולזרוק הרע יזיק לו כרבי מאיר שלמד מאלישע אחר ורימון מצא תוכו אכל וקליפתו זרק כאחז״ל: 

*לט ומה* לפעמים המסובים בשולחן יש שנאה ואיבה ביניהם ועל ידי אכילה ושתיה שבשולחן באים להשלים ביניהם כך החכמה את והב בסופה: *מ ומה* באמצעות אכילה ושתיה שבשולחן בא אדם לתת דעתו באשתו לפוקדה כך על ידי החכמה בא אדם לפקוד במצות לקיימם להוליד בהן בני הנפש כנודע וכדרז״ל {<בבא קמא יז:א>} גדול תלמוד שמביא לידי מעשה:

*מא ומה* אדם באמצעות השולחן מתעורר לתאות מאכלים ערבים לחיך כך אדם באמצעות החכמה מתעורר לחקור בדברים עמוקי׳ ולכך אמר ראש החכמים שלמה הע״ה {<משלי יט:ב>} גם בלא דעת נפש לא טוב דכיון שאין בו דעת אינו יכול לבא להבין בטוב שהיא התורה שנקראת טוב כי לקח טוב נתתי לכם להתבונן בעמוקות שבה:

*מב ומה* אדם בעת שמיסב על השולחן משכח הטרדות כך החכמה משכח כל דאגה ומשמח את לבו כדכתיב {<תהילים יט:ט>} פקודי ה׳ ישרים משמחי לב דמזה הטעם בט׳ באב והאבל אסור בדברי תורה אלא ילמדו בדברים הרעים שבירמיה כאחז״ל:

*מג ומה* השולחן עליה מנורה להאיר למסובים. כך החכמה מאיר לאדם בתיקון עשיית המצות כתקנן: *מד ומה* בשולחן כל אחד מהמסובין בורר אוכל מתוך פסולת ומכוין לבחור החלק הטוב לעצמו כך החכמה גורם לאדם לברור לו איזהו הדרך היותר ישרה כדי להחזיק באותו דרך כי לא עם הארץ חסיד לברור לו דרך טוב כזה כיון שהוא משולל מחכמה איך יכול להבחין בין טוב לרע וכל מעשיו שגיאות בבלי דעת: *מה ומה* אדם בשולחנו אינו מתמיד במאכל א׳ כי אם מחליף חלופם. כך בלימוד החכמה לא יתמיד אדם ברב אחד לענין סברה אלא יחליף וילך מרב לרב כאחז״ל: *מו ומה* אדם בשולחנו אינו מתמיד בלחם בלבד או בלפתן בלבד כי אם אוחז מזה וגם מזה. כך לא יתמיד אדם בדבר אחד דוקא כמו במקרא בלבד או במשנה בלבד אלא יאחוז מזה וגם מזה כאחז״ל {<קידושין ל:א>} ישלש אדם שנותיו שליש במקרא שליש במשנה שליש בגמרא: *מז ומה* המיסב על השולחן אם לא ילעוס המאכל הדק היטב לא יטעום ממנה כך החכמה אם אין אדם מבין הענין בשורשו וטעמו לא יטעום ממנה וזהו מביאו שלא יתקיים בידו ויתרחק ממנה: *מח ומה* אדם בשולחנו פעמים אכילתו מרובה משתיתו ופעמים שתייתו מרובה מאכילתו. כך החכמה פעמים אדם מרבה במשנה יותר מבתלמוד ופעמים מרבה בתלמוד מבמשנה ופעמי׳ במקרא ופעמים באגדה: *מט ומה* השולחן פעמים אדם מיסב עליה נגד רצונו לפי שאין לו תאוה לאכול ועכ״ז מבטל רצונו ומיסב לכבוד המסובים שם. כך החכמה פעמים מבטל אדם רצונו כדי שלא לשנות רצון חבירו וכאחז״ל על ר׳ יוסי שאם היו אומרי׳ לו חביריו עלה לדוכן היה עולה אע״פ שלא היה כהן כדי שלא לעבור על רצונם: *נ ומה* השולחן צריך להקדים ולתקן קודם המאכל כליה כגון לחם ומלח ומטפחות וכוסות וכו׳ ואז יבא המאכל על תיקונו. כך בחכמה כל שיראת חטאו קודמת לחכמתו חכמתו מתקיימת:

*נא ומה* בשולחן האכילה קודם לשתיה. כך בענין לימוד החכמה לגרוס איניש תחל{ה} ואחר כך לסבר כאחז״ל: *נב ומה* בשולחן הגדול פושט ידו תחלה כך בענין החכמה אל יפתח אדם פיו להקדים לדבר לפני מי שגדול ממנו:

*נג ומה* בשולחן אורח מברך. כך החכמה חכם שבא לעיר צריך לכבדו ולהקדימו להלוך אצלו שיברכם: *נד ומה* המסובים בשולחן הם כסדרן הבכור כבכורתו והצעיר כצעירתו כך בחכמה במושב זקנים כל אחד יושב כפי מעלתו ומדרגתו בחכמ׳:

*נה ומה* בשולחן פעמים שהקטן מיסב בראש אע״פ שהוא קטן והוא בעבור היות בעל הבי{ת} ואע״פ שהמסובים גדולים ממנו בשנים כך החכמה נער חכם קודם לזקן עם הארץ לפי שנער זה הוא בעל התורה והוא בעל הבית:

*נו ומה* השולחן מפנק לאדם ומרבה בשרו ומגדיל קומתו כך החכמה מפנק לאדם ומגדלו ושומעו הולך בעולם.{:} *נז ומה* המסובים בשולחן יש מושך ידו מלאכול קודם שימשוך יד~ו~ חבירו משום שהוא כבר השלים סיפוק שיעור אכילתו ויש עדיין אוכלים והולכים כך החכמה יש משיג אותה קודם חבירו בזמן מועט אע״פ שבזמן אחד נכנסו שניהם בבית הספר והטעם לפי שנגזר עליו להיות חכם ויש מאריך עוד זמן להשיג החכמה לפי שנגזר עליו להיות טיפש והכונה כשם שאין מקום לאותו שאכל ובזמן מועט השלים סיפוקו להחזיק טובה לעצמו משום שלכך נוצר שטבעו כך ואינו מתאוה יותר אכילה לא כן חבירו שטבעו חזק ואוכל יותר כך הלומד מהרה והוא הרבה מטעם שנגזר עליו להיות חכם ומטעם זה בזמן שהטיפש לומד הלכה אחת החכם לומד עשרה אם כן אין מקום שיחזיק טובה לעצמו כמו שפירש בעל בית אלהים במאמר התנא {<אבות ב:ח>} אם למדת תורה הרבה אל תחזיק טובה לעצמך משום דלכך נוצרת להיות חכם ולכך למדת תורה הרבה מה שאין יכול ללמוד מי שנגזר עליו להיות טיפש:

*נח ומה* בשולחן יש מתאוה לאכול ממאכל זה ולא מזה ויש מזה ולא מזה ויש מתאוה ואוכל מכל מאכל אשר יאכל ואין ראוי למנוע ברצון כל אחד כי אם כל אחד יאכל ממה שלבו חפץ. כך החכמה יש חושק כל לימודו במקרא ויש במשנה ויש בגמרא ויש בקבלה ואין ראוי למנוע לשום אחד ממה שנתן לבו ללמוד כי על דבר ~מה~{זה} נשתלחה נשמתו בעולם הזה להשלים חקו כי מזה הלימוד שחשק להתמיד בו היה חסר ממנו בגלגול ראשון ובא להשלימו עיין בהקדמת טוב הארץ:

*נט ומה* השולחן מקרב הרחוקים כאחז״ל גבי קרח שהקריבם על ידי סעודה דגדולה לגימה כך החכמה מקרב הרחוקים להקב״ה שעל ידי החכמה אדם חוקר ומשיג האמת כאברהם אבינו ע״ה ויתרו וחבריו וכו׳.{:}

*ס ומה* השולחן הקל קל תחלה עיין בהרמב״ם הל׳ דעות (ויש חולקים) כך החכמה ילמוד אדם הקל קל תחלה: *סא ומה* השולחן אחר שכבר העלו עליו האכילות הגסות מעלין עליה אח״כ מיני פירות ומרקחים ומשקים ערבים דרווחא לבסומי שכיח ומיני בשמים ומוגמרים כך בענין החכמה אחר לימו׳ העמוק יתעסק בפרפראות לחכמה:

*סב ומה* השולחן צריך שלא ימצא עליה דבר מיאוס וחייב השמש עונש אם לא נזהר בנקיות השולחן. כך החכמה תלמיד חכם שיש רבב על בגדיו חייב מיתה כדחז״ל {<שבת קיד:א>} על פסוק {<משלי ח:לו>} כל משנאי אהבו מות וכו׳:

*סג ומה* השולחן האוכל שם ינקה ידיו תמיד מהאכילה שעליהם כדי שלא ימאס בעיני המסובים כך החכמה יבדיל החכם עצמו מדברי׳ המגונים ומעשים מכוערים כדי שלא יתבזה בעיני הרואים ונמצא שם שמים מתחלל עיין על זה באורך בראשית חכמה בחופת אליהו וכו׳:

*סד ומה* בשולחן יש חוטף מלפני חבירו ואוכל מה שאינו שלו וזה לו בסוף לחרפה ולקלון דשוב אין מסכים עמו לאכול כך בחכמה יש חוטף מה שחידש חבירו ואינו אומרו משמו ומתלבש בטלית שאינו שלו וזה לו לחרפה כי שוב אין אומרים שמוע{ה} בפניו ונמצא כלם פורשים ממנו:

*סה ומה* בשולחן צריך אדם להראות את עצמו כאילו אינו אוכל הפך הרעבתנים שעושים כל כך תנועות וקולות בלעיסת המאכל כחמורי{ם} והם משורש עשו שאמר הלעטני כמו שכתב החסיד בעל לוחות הברית. כך החכמה לא יעשה אדם תנועו{ת} והרגשות באופן שידעו שעוסק בתורה וגדול למודו ואין תורה כתורתו אך יהיה לימודו בסתר שלא ירגישו בו הבריות ויבאו לכבדו ולקרב הנאתו ונמצא משתמש עצמו בכתרה של תורה ונוטל חייו מן העולם ועל כן אמרו חז״ל {<מועד קטן טז:א>} חמוקי ירכיך מה ירך בסתר אף דברי תורה בסתר:

*סו ומה* המאריך על שולחנו מאריכים לו ימיו כאמרם חז״ל {<ברכות נד:ב>} כך החכמה צריך בה אריכות בלי הפסק כדכתיב {<יהושע א:ח>} והגית בו יומם ולילה ואז יהיה כעץ שתול על פלגי מים שעלהו לא יבול ומאריך ימי{ם}:

*סז ומה* השולחן אדם נותן ריוח בין מאכל למאכל: כך החכמה יתן אדם ריוח בין ענין {ל}ענין עד שיחזור הענין הראשון וישתרש בדעתו:

*סח ומה* השולחן יש צדדים לרעה וצדדים לטובה יש אוכל לתכלית הנאת האכילה בלבד ויש אוכל להחזיק גופו לעבירה ח״ו ויש לטובה דאוכל להבריא גופו כדי לעבוד לבוראו ולקיים תורתו ומצותיו ולהודות ולברך שמו כך החכמה יש לומדה כדי להתגדל עצמו וכדי לבייש לחבירו בהלכה ויש לומדה כדי ללמד׳ לאחרים וגם באמצעותה כדי להשיג להכיר את בוראו:

*סט ומה* השולחן אחר שהשלימו המסובי׳ לאכול קמים ומטיילים הולכות והובאות כך בענין החכמה אחר שהשלים אדם מצותיו הולך לטייל בגן עדן כאחז״ל אם בחקתי תלכו וכו׳ עד ונתתי משכני בתוככם וכו׳ אטייל עמכם בגן עדן:

*ע ומה* הקם מהשולחן דעתו לחזור עליה. כך החכ׳ אחר שהשלים חקו והלך לעולם הבא דעתו ותאותו בזה העולם לעבוד להקב״ה בהיותו בעל בחירה וכמאמר התנא {<אבות ד:יז>} יפה שעה א׳ בתשובה ומעשים טובים בעולם הזה מכל חיי העולם הבא לפי שעובד להקב״ה נגד רצון המנגדו הוא שטן הוא יצר הרע הוא מלאך המות.{:} *עא ומה* כל העולה על השולחן אדם טורח ומצטער לקנותו ולהביאו ולהכינו ואח״כ יושב בנחת ובהשקט כך החכמה אדם טורח ומצטער וממרק גופו להשיגה וסובל עליה יסורין וסופו השקט ונחת כמאמר התנא {<אבות ד:ט>} כל המקיים את התורה מעוני סופו לקיימה מעושר זהו בעולם הזה ובעולם הבא עין לא ראתה אלהים זולתך יעשה למחכה לו:

*עב ומה* בשולחן עולים כל מיני טעמים כך ת״ח דור{ש} בכמה פנים.{:} *עג ומה* שולחן מברכים עליה תחלה וסוף כך החכמה מברכים עליה תחלה וסוף:

*עד ומה* השולחן אדם מתיר חגורתו קודם אכיל׳ כך בענין החכמה צריך שיתר וירפה עצמו בתכלית השפלות כדי שיתקיים התורה בו:

*עה ומה* התור׳ פת במלח תאכל ומים במשורה תשתה דומיא דשולחן שאדם טובל פתו במלח ושתייתו במשורה: *עו ומה* השולחן בחול הסכין מכוסה ובשבת מגולה כך ת״ח פעמים ממית נתן עיניו בו ועשהו גל של עצמות ופעמים מחיה כר׳ יוחנן לרב כהנא וכאלה רבות. הרי לך שבעים וששה פנים למה החכמ׳ רמוזה לשולחן. הקב״ה יזכנו לומר בכל דבר ודבר של תורה שבעים פנים. כדי להרבות שנים ולהוליד בנים. כדי להדריכם בדברים כנים. הם דברי תורה ולא בדברים מכוערים ומשונים. כי תורת ה׳ תמימה דרכיה נכונים. כנודע לעם ה׳ הנבונים. ובלימודה עולמות הם בונים ובעבורה עתיד הקב״ה להחזיר לעגונים. לארץ חמדה המונים המונים. ולהשרות שכינתו על הבנים אמן ואמן:

*מפרשים* ז״ל החכמות יש להם זמן שילמדו אות{ם} זמן אחד וישבעו ממנה ויניחוה ויקחו אחרים וישבעו ממנה וחוזרים אחרים ויקחהו ואותם שהניחו{ה} לוקחים חכמה אחרת להתעסק בה עד שישבעו גם ממנה ויניחוה ויקחוה אחרים וכן באופן זה בכל חכמה:

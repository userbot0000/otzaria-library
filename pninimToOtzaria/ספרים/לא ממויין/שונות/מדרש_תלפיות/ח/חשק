%% ענף חשק

*דין* החושק האמיתי שכל עוד ישיג מחשקו עוד תוסיף לחשוק והכל כאין נגדו עד ישים נפשו בכפו תמיד וכל היום מבקש להשיג יותר ויותר: זהו שאמר הכתוב אם יתן איש את כל הון ביתו וכו' רוצה כל כחות הגוף בעבור אהבה של השכל והנפש בוז יבוזו לו ר"ל כל כחות הגוף שהענין הוא נבזה בעיניו ולאין נראה נגדו לתת דבר כלה ונפסד בעד דבר נצחי וקיים לעד וזהו שאמר מים רבים ר"ל השגות רבות שישיג באלהיות עדיין לא ירוו צמאת החושק וזהו שאמר לא יוכלו לבכות:

*גדר* החשק הפלגת אהבה עד שלא יחשוק החושק בדבר אחר אלא באהוב ההוא. אמר אר{י}סטו שהוא עורון החוש מהשיג מומי האהוב והוא חולי אלהיי. כי הוא נפשיי ולהעמיד מינו ביותר נבחר וטוב לו שלא יאהבהו משיאהבהו ובשאר יאהבוהו לא יבחר שיאהבוהו וכאשר לא יאהבוהו יבחר שיאהבוהו: מכ"י

*פסיקתא* דף ל"ד בשעה שביקש הקב"ה לבראות עולמו אמר לשר החשך סור מלפני שאני מבקש לברוא עולמי באורה ושרו של חשך דומה לשד באותה שעה אמר הקב"ה לשר החשך סר מלפני ואם אין אתה סר מלפני אני גוער בך שאני מבקש לברוא עולמי באורה ואחר האורה מה אתה בורא חשך ואחר החשך מה אתה בורא א"ל תהומים ומפני מה אתה בורא תהומים שעתיד אדם לראות באור ובחשך:

*אמ"ה* צריך עיון אומרו סר מלפני שאני רוצה לברוא עולמי שקודם בריאת העולם עדיין לא היה לא חשך ולא שד וכן דקדוקים רבים במאמר כאשר יראה המעיין ואולי הכונה שאומרו שאני רוצה לברוא עולמי רוצה לומר להשלים בריאת עולמי כי בתחלה ראה שמים וארץ וחשך על פני תהום וכשרצה לברוא את האור אמר לשר החשך סר שאני רוצה לברוא עולמי ירצה להשלים בריאת עולמי כמדובר:


%% ענף חרטה

*כשתתירא* מן החרטה אמור לאו קודם הן כי לאו אחר הן מגונה מאד ס' החסידי' סימן פ"ב:

*אמ"ה* כתבו המשוררים ששאלו למת אתה שטעמת' טעם מיתה איזה דבר יש בעולם שהיא יותר קשה ממות והשיב לאו אחר הן וכו' כוונת הדברים שאדם המבטיח לחבירו לעשות לו איזה דבר ואחר כך אומר לו לאו מרגיש חבירו צער יותר ממות:

*ברכות* פרק ה' דף ל"ב אספה הצלעה והנדחה אקבצה ואשר הרעותי אמר ר' אדא אמרי בי רב ארבעה מתחרט עליהם הקב"ה בכל יום. א"ר חמא בר חנינא ~אנמלא~{אלמלא} שלשה מקראות הללו נתמוטטו שונאיהם של ישראל ואשר הרעותי. וחד דכתיב כחומר ביד היוצר כן אתם בידי בית ישראל. וחד דכתיב והסירותי את לב האבן מבשרכם:

*אמ"ה* מאמר זה מבהיל הרעיונות אמרו ארבעה מתחרט עליהם הקב"ה בכל יום וכו' כאילו נתחדש החרטה אצלו אחר שבראם ודבר זה זר מאד בחק האמונה כי הכל לפניו הווה ומגיד מראשית אחרית ואיך קאמר מתחרט. אמנם דע תשובה כוללת על מאמר זה והדומים לו כי הנה מתחלת הבריאה גזרה חכמתו יתברך לבראם ולהתחרט עליהם בכל יום לצורך ידוע אצלו ולא מחשבותיו מחשבותינו:


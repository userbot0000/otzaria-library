%% ענף חיי ישעיה

*ילקוט* ישעיה דף ע׳ ע״א {<רמז שפ"ה>} מאה ועשרים שנה חיה ישעיה כנגד ק"כ שנה של ארבע מלכים הללו עוזיהו. יותם. אחז. יחזקיהו. למה {<משלי י:כז>} ירא{ת} ה׳ תוסיף ימי{ם}:

*אמ״ה* יראת ה׳ תוסיף ימים על ימיו ~שקבצו~{שקצבו} לו משעת בואו לעולם שהרי ישעיה על היות{ו} ירא השם הוסיפו לו שנים כשיעור חיי ד׳ מלכים ובישעיה לא שייך לומר משלו הוסיפו לו כי לא נגזר עליו מית׳ כחזקיהו וחזר בתשובה ונתבטלה הגזרה ממות לחיים כדי לומר משלו הוסיפו לו שהם השנים ~שנתעצרו~{במהדורת ווארשא: שנתקצרו} שחזרו לו וגם מפשוטו של פסוק משמע שההוספ{ה} שמוסיפים היא תוספת על העיקר מדלא קאמר יראת ה׳ משלים ימים שהוא הפך אומרו ושנות רשעים תקצורנה שלרשעים מתקצרים מהקצבה ולירא השם משלימים הקצבה ומוסיפים מדקאמר תוסיף היא תוספת על ימיו שלו שהיו קצובים מתחלת בריאתו:


%% ענף חמור

*בשליחותו* של משה למצרים כתיב {<שמות ד:כ>} וירכיב{ם} על החמור שהוא היה חמורו של אברהם שהוא קליפ{ת} ישמעאל וכו׳. מ"ע אופן ע״א:

*בספר* כתיבת יד פ׳ שמות וירכיבם על החמור וכו' פירש רש״י ז״ל על החמור המיוחד שהוא חמור של אברהם אבינו ותימה והיכן נמצא ביד משה חמור של אברהם אבינו ע״ה והלא משה היה במדין וי״ל שאברהם מסרו ליצחק ויצחק ליעקב ויעקב ללוי כדי לחזור על הגרנות לישא המעשר ולוי מסרו לקהת וקהת לעמרם ועמרם למשה וכשברח משה מפני פרעה רכב על זה החמור והלך למדין וכשאמר לו הקב״ה לבא למצרי{ם} והיה מפחד משה לבא עם זה החמור למצרים כי היו אומרים לו האיצטגנינים לפרעה למי שיהיה לו זה החמר הוא יהיה מושיע ישראל והיה מבקש פרעה ללוקחו וכשאמר לו הקב״ה {<שמות ד:יט>} לך שוב ~מצרימה~{מצרים} כי מתו כל האנשי׳ המבקשים את נפשך פירוש תאותיך כמו אם יש את נפשיכם כלומר תאוותך כמו שאתה תאב שיהיה חמור זה בידך אל תירא כי ודאי ישאר בידך כי אותם שהיו מבקשים ללוקחו מידך כבר מתו לכך הוא אומר זה ויקח משה את אשתו ואת בניו וירכיבם על החמור אבל קודם שאמר לו כי מתו כל האנשים לא היה רוצה להרכיבם על החמור. וא״ת לאחר שמת משה היכן ~נעשה~{במהדורת ווארשא: נשאר} אותו החמור וי"ל כשעלה משה להר נבו למות שם עלה עם החמור ונשאר החמור שם על ההר ורועה שם עד שיבא משיח עכ"ל:


%% ענף חנניה מ"ו

*מדרש* שיר השירים דף ל"ז ע"ג וריח אפיך כתפוחים אמר רבי אלעזר מאחר שכתיב בהן וריח נור לא עדת בהון ואת אמר וריח אפיך כתפוחים ולמה היה דומה ריחן לריח שדה של תפוחים ע"כ:

*אמ"ה* מאמר זה נראה תמוה דמה שואל ומה משיב אמנם נראה דכוונתו כך ידוע דפסוק זה נדרש על חנניה מישאל ועזריה כדאיתא במס' סנהדרין פרק חלק על פסוק אמרתי אעלה בתמר וכו' וכן בתרגו' שיר השירים וסוף הפסוק וריח אפיך כתפוחים והנה הרגיש ר' אלעזר דכיון שכתוב בחנניה מישאל ועזריה שלא שלט האש אפילו בבגדיו ואפילו ריח נור לא עדת בהון כי אם כשם שנכנסו יצאו בלי שום שינוי כלל והוא כדי שלא יאמרו מעשה כשפים היו או סכו עצמן בסלמנדרא כמו שפירשו מפרשים ז"ל ואם כן איך קאמר שהיו מריחים כתפוחים שבראותם שינוי בהם ביציאתם בענין הריח יש מקום לאומות העולם לטעות שדבר ששמו עליהם היה סיבת הצלתם כמדובר ותירץ שאומרו ריח אפיך כתפוחים אינן דברים כפשוטן אלא היה דומה ריחן לריח שדה של תפוחים דהיינו השכינ' כדאיתא בזוהר פ' תולדות על פסוק ריח בני כריח שדה אשר ברכו ה' וכו' דא שדה של תפוחין שדה דאבהן עילאין חמידו ליה ומתקנין ליה וכו' וגם הכינה כאן שהיה ריח השכינה עליהן דבר שאין א"ה יכולים לראות:

*ילקוט* קהלת כשהשליכו לחנניה מישאל ועזריה לכבשן האש השליכו אותם אסורים וכו' אמרו רבש"ע אתה יודע שלא בטחנו במעשנו אלא בשמך וכו' מיד ביקשו מלאכי השרת לירד להתירן אמר הקב"ה וכי על שם אחד מכם ירדו על שמי ירדו אני ארד והתירן ה' מתיר אסורים מיד ירד הקב"ה והתירן:

*אמ"ה* קשה דבמס' סנהדרין אמרינן דגבריאל ירד והצילם. וי"ל שהקב"ה דוקא ירד להתירם דה' מתיר אסורים אמנם נס שלא ישלטו בהם האש היה על יד גבריאל:

*עשרה* מאמרות הטעם שהפילו לחנניה מישאל ועזריה לתוך כבשן האש משום שישראל בשעה שנחרב בית המקדש ונשרף נתיאשו מן הגאולה וסברו שאבד סברם ובאמת המקדש לא נשרף רק למראית עין והם לא האמינו לזה באומרם איך אפשר זה מאחר שאנו ראינו שנשרף ובאמת לא נשרף לכן הפילו חנניה מישאל ועזריה לתוך האש ולא נשרפו וכשם שזאת היה באפשרי שיהיו באש ולא נשרפו כך בית המקדש אע"פ שראו שנשרף אעפ"כ לא נשרף אלא למראית עין:

*אמ"ה* נראה לי טעם על שריפת חנניה מישאל ועזריה והצלתם כי הנה כיון שראו שנבוכדנצר שרף היכל השם סברו כל האומות כבר הזקין ח"ו ולא היה כח להציל כמו שאמר המן אלוה של אלו כבר הזקין שהרי בא נבוכדנצר ושרף את ביתו כדאיתא במדרש מה עשה הקב"ה להראות לכל אומות העולם כי טועים הם בסברא זאת גילגל עינין חנניה מ"ו שלא ישלוט בהם האש וכשם שעשה באלו שלא ישלוט בהם האש כך היה יכול לעשות שלא ישלוט במקדשו אלא מוכרח לומר שרצונו היה שישרף כדי להטיל כעסו על מקדשו ולא על ישראל ומה שלא הציל לא היה משום תשות כח ח"ו כסברתם שהרי עדות יש שעשה שלא ישלוט האש בחנניה מישאל ועזריה וכך היה יכול לעשות במקדשו אם היה רצונו. ומכאן נלמד רשעותו של המן הרשע שאף שידע מהצלת חנניה מישאל ועזריה עם כל זה אמר הזקינו הדברים ח"ו :

*חנניה* מישאל ועזריה שהפילו עצמן לתוך כבשן האש אע"פ שלא היה ע"ז גמורה משום שידעו דעליהם נאמר אספו לי חסידי כורתי בריתי עלי זבח כדאיתא במדרש ר' יהושע בן קרחה אומר לא נאמר מקרא זה אלא כנגד דורות הבאים אספו לי חסידי אלו חסידים שבכל דור ודור כורחי בריתי עלי זבח אלו חנניה מ"ו וכו': לקט יוסף ערך חטאים:

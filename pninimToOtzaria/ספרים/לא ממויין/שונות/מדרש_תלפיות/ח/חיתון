%% ענף חיתון

*גלי* רזיא נשמתו של אליעזר השתדל לעשות זה החיתון מיצחק עם רבקה וראיה מן הפסוק כשבאו המלאכים לבשר את שרה על אודות יצחק ובאו המלאכים {<בראשית יח:ד>} והשענו תחת העץ כדי לאכול מה כתיב {<שם ז>} ואל הבקר רץ אברהם אותו התנועה עשה א״ב ה״רם ואל הבקר רץ אברהם אותיות רבקה. ויתן אל הנער דא חנוך לעשות אותו ר״ל לתקנו שיהיה ראוי והגון לעמוד נגד סטרא דמסאבא:

*כלי* יקר יהושע {<יהושע ו:כה>} וכל אשר לה החיה יהושע דקאי על רחב הזונה ודרשו חז״ל דנשא אותה לאשה ויש לתמוה והלא היא היתה משבעה אומות דכתיב בהם {<דברים ז:ג>} לא תתחתן בם אף אם נתגיירו כמו דאיתא ~ביבמות פרק הערל~{<עבודה זרה לו:ב>} אלא דכשנכנסו מרגלים נתגיירו ועדיין לא היה חל איסור לא תתחתן בם עד שיכנסו לארץ:

*ירושלמי* דסוטה פ״א {<ה"ח>} בשבעה מקומות כתיב לא תתחתן בם א"ר אבין לאסור שבעה עממין:

*אמ״ה* כתב בעל יפה מראה הביאו בפירוש הילקוט שופטים דף כ״א ע״ג בשבעה מקומות כתיב אל תתחתן בם בכל המקרא לא מצינו כן ונראה דלאו דוקא האי לישנא אלא כלומר איסור נכרית באישות איתא בשבעה דוכתי. ואלו הם הראשונה לא תתחתן בם השניה ביהושע דכתיב {<יהושע כג:יב יג>} כי אם שוב תשובו ודבקתם ~בזרע~{לשון הפסוק: ביתר} הגוים {לשון הפסוק: האלה אתכם} והתחתנתם ~ובאתם~ בהם {ובאתם} והם בכם ידוע תדעו וכו׳ השלישית בשלמה דכתיב {<מלכים א יא:ב>} מן הגוי׳ אשר אמר ה׳ אל בני ישראל לא ~תביאו~{לשון הפסוק: תבאו} בהם והם לא יבאו בכם. הרביעית בהושע {<ה:ז>} בה׳ בגדו כי בנים זרים ילדו דהיינו הנולדים מנכריות כדאיתא בסוף פ״ק דיבמות החמישית במלאכי {<ב:יא>} כי חלל יאודה קודש ה׳ אשר אהב ובעל בת אל נכר. הששי בעזרא {<ט:א>} לא נבדלו העם {לשון הפסוק: ישראל והכהנים והלוים} מעמי ארצות ~בתועבותיהם~{לשון הפסוק: כתועבתיהם} וכו׳ עד להוציא כל נשים. השביעית בספר משלי כמה זמני {<ב:טז>} להצילך מאשה זרה מנכריה וכו׳ ועיין ביפה מראה דהאריך עוד שם:

*אמ"ה* סימן דבשבעה מקומות הזהיר שלא להתחתן בהם הוא ל״א תתחתן שהם שבעה אותיות:

*וסימן* המקומות שמזהיר שלא להתחתן בהם הוא לכ״ם בכל״ל ל׳ לא תתחתן בם כ׳ כי אם שוב תשובו. מ׳ מן הגוים אשר אמר ה' וכו׳ ב׳ בה׳ בגדו כ׳ כי חילל יאודה כו׳ ל׳ לא נבדלו. ל׳ להצלך מאש{ה} זרה מנכרי׳:

*ובא* הסימן הזה לכ״ם בכ״לל לומר אל תביאו לכם בכלל שאר העמים בהיותכם מתחתנים עמהם:

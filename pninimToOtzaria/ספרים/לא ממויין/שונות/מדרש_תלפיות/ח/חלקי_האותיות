%% {ענף} חלקי האותיות

*אותיות* התורה נחלקים לשלשה חלקים תשעה באחדים ותשעה בעשרות. וט' במאות הנה לך סידורם א' ב' ג' ד' ה' ו' ז' ח' ט' הרי תשעה של אחדים י' כ' ל' מ׳ נ׳ ס׳ ע׳ פ' צ' הרי תשעה של עשרות. ק׳ ר' ש' ת׳ ך' ם׳ ן׳ ף׳ ץ׳ הרי תשעה של המאות פקח עיניך וראה סוד אלו האותיות היאך רומזים האחדות שסוף המספר ט' וחוזרים לאחד וכך הוא עכשו מורה צורה אלו החלקים ט׳ תחזור ליו״ד והיא אחד סוף החלק השני הצ״די תחזור לקוף שהוא אחד. סוף החלק השלישי היא הצדי ארוכה והיא תשע מאות שכך הוא סוד המספר של האותיות תי״ו ארבע מאות ך' ארוכה חמש מאות. מ״ם סתומה שש מאות ן׳ ארוכה שבע מאות ף׳ ארוכה שמונה מאות ץ׳ ארוכה תשע מאות תחזור לאלף שהיא הראשונה. צפנת פענח כ״י:

*אמ״ה* ולכך חותמו של הקב״ה אמת שמספרו במ״ק עולה ט׳ ואמת ג׳ אותיות רמז לג׳ חלקי האותיות אל״ף מהאחדים מ״ם מעשרות תי״ו מהמאות החוזרים לאחד ומורים האחדות כמדובר והג׳ חלקי האותיות הם ~מ״ט~{צ"ט} ט׳ אותיות שעולה כ״ז מספר אותיות התורה הרי שבחותמו של הקב״ה שעולה אמת ט׳ רומז האחדות ושלשה חלקי אותיות התורה ולכך העוסק בתורה נקראת אמת. שכיון שהוא אחוז בתורה הרי הוא אחוז בחותמו שנקרא אמת ולכך דובר שקרים לא יכון דאין אותיות התורה בעזרתו שהם אמת והאמת מנגד את השקר ומפילו ארצה. ובענפים דלעיל בשנים או שלשה ענפים הארכתי בענין אמת חותמו של הקב״ה שעולה ט׳ עיין במקומו ותראה נפלאות השם. ובזה ניחא דגוזרי גזירות שבירושלים היו נוטלים {שכרם} צ״ט {מנה} {<כתובות קה:א>} ודו״ק:



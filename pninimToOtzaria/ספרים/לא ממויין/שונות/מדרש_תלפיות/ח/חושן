%% ענף ח{ו}שן

*רבינו* בחיי ז"ל פ' תצוה בכל אבן ואבן שבח{ו}שן היו ששה אותיות כנודע להורות כי ששת ימי המעשה תלוים בי"ב שבטים. והיו באבני ח{ו}שן ע"ב אותיו' של השם הגדול להורות בזה קיום העולם שנברא בע"ב שעות שהרי העולם נברא ביום שנאמר ביום עשות ה' אלהים ארץ ושמים וששת ימי המעשה ע"ב שעות יש בהם י"ב שעות בכל יום זהו שאמר הכתוב אמרתי עול' חסד יבנה כמנין חסד ולמדנו מזה שהעולם שנברא בע"ב שעות מתקיים בזכות השבטים שיש בהם ע"ב אותיות:

*אמ"ה* ובששה לילי השבוע שהם של י"ב שעות יש גם כן ע"ב שעות להורות שהלילות שיש בהן שליטת החיצונים היוצאים מנוקבא בתהומא רבה ומתפשטין בעולם כדאיתא בזוהר וכו' יש הצלה לאדם שלא ישלט בו בזכות י"ב שבטים הבאים בע"ב אותיות וליל שבת אין צריך סעד לתומכו כי הוא עצמו השמירה ולכך אמרינן הפורס סוכת שלום על עמו ישראל:

*שם* פרשה תצוה נמצא כתוב בספרי חכמת הטבע כי כל האבנים היקרות שהם עקריות ושרשיות אינן אלא י"ב והם אבות לכל שאר האבנים וכל השאר ענפיהן ותולדותיהן:

*אמ"ה* ראיה שאלו י"ב אבנים הם עקריות שהרי אם אדם נושא אותן בטומאה נאבד מהם כח סגולתם וזיו אורם עד שיטהר עצמו ואז חוזר כח הסגולה והאורה במקומו (עיין ברבינו בחיי ז"ל פרש' חצוה ובענפים דלעיל הארכתי בזה ובסגולת כל אבן ואבן) ואם כן בהיות זה דוקא באלו י"ב אבנים אין ראיה גדולה מזו שהן אבות ושאר האבנים תולדות להן:

*שם* פ' תצוה דף קמ"ה ע"ג דע כי ח{ו}שן ואפוד היו חמשה מינין ופרוכת ארבעה מינין ורימוני המעיל שלשה מינין כיצד בח{ו}שן האפוד כתוב זהב תכלת וארגמן ותולעת שני ושש משזר וכתיב בפרוכת ויעש את הכפורת תכלת וארגמן ותולעת שני ושש משזר וכתיב ברמונים ויעשו על שולי המעיל רימוני תכלת וארגמן ותולעת שני משזר לא נאמר בו שש שלא היו רמוני אלא מינין שזורין ודרשו רז"ל במסכת יומא פרק בא לו כל מקום שנאמר שש חוטן כפול ששה משזר שמונה. פירוש משזר בלא שש כמו ברמונים. מעיל י"ב פרוכת כ"ד. ח{ו}שן ואפוד כ"ח וביאור זה שהפרוכת שהוא ד' מינין ונאמר בו שש כל מין ומין ששה חוטין הרי הפרוכת כ"ד. רימונים שיש בהם שלשה מינין ולא נאמר בהם שש כל מין ומין שמונה הרי כ"ד דילפינן משזר מפרוכות מה משזר הפרוכת שהוא ד' מינין עשרים וארבעה אף משזר שהם ג' מינין כ"ד. מעיל י"ב דילפינן תכלת תכלת מפרוכת מה פרוכת ששה מינין של תכלת אף מעיל כן וכתיב כליל ופירושו גדיל ואין גדיל פחות משנים והרי י"ב. ח{ו}שן ואפוד שיש בו מין חמישי נוסף על השאר והוא הזהב הנה הוא כ"ח חוטין ד' מינין ששה ששה הרי כ"ד זהב שהוא מין חמישי אי אפשר לומר עליו ששה שהרי כתוב בו וקצץ פתילים ופירש רש"י ז"ל שם במסכת יומא פתילים שנים וכשבא לקצץ הרי ארבעה אם כן ח{ו}שן ואפוד כ"ח חוטין:


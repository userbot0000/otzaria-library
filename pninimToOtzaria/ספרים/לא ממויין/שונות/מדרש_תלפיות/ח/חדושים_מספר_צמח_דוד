%% {ענף} חדושׁים לקוטים מס׳ צמח דוד

*עקידת יצחק* יש אומרים שהיה בשנת ע״ד לאלף השלישי כאשר היה יצחק בן כ״ו שנים ואז נתבשר בלדת רבקה. ויש אומרים שעקידת יצחק היה בשנת פ״ה סמוך למיתת שרה. נח היה חכם גדול בחכמת התכונה מגיד לדורו עתידות. בשנת אלף תרנ״ו שהיא שנת המבול היה מזל דגים במערכה רעה ונראו אותות השמים וכוכב אחד היה מתחדש וסיבב כל גלגל המזלות תוך חדש ימים וזה היה מורה על כליון ואבוד העולם בכלל: אברהם אבינו ע״ה היה הראשון בחכמת המספר ואצטגנינות כנמצא בדברי רז"ל. בימי שמשון היו בין האומות שלשה גבורים גדולים אשר עשו נפלאות בגבורתם: דברים שאירעו בתוך אלף החמישי:

*תשס"ו* אלף וששה לנוצרים המטיר אלהים דם מן השמים והשמש היה נראה אדומ׳ כדם והיה אחר זה רעב של כליה כמעט בכל הארצות ומתו ברעב הזו עם רב גם דבר כבד היה בימים ההם כמעט בכל העולם וברוב המדינות לא נשאר חצי העם וערי רבים נעשו שממה מיושביה:

*בשנת* תש״פ אלף ועשרים היה חורף צינה שלג וקור גדול ויהי כאשר נמס רוב השלג גברו הנהרות אשר משטף המים הזדונים נאבדו ערים וכפרי׳ ובהמות ונפש אדם לאין מספר אחר זה היה רעב של כליה ומתו עם רב ואחר הרעב מגפה גדולה בכל הארצות ולא נשאר חצי העם והמתים במגפה יצאו מגופם כדמו{ת} נחשים ותולעים גדולים אשר העם נסו וברחו מפניהם אשר לסיבה זו רבים ורבים לא נתנו לקבורה וקודם כל זה נראה בשמים אותות גדולים ונוראים:

*בשנת* תת״ן אלף ותשעים. לנוצרים נראו אותות השמים חדושים גדולים ונוראים כל כדור השמים היה נראה אדום כאש בוער. חמה ולבנה לא האירו כמנהגם גם היה לקוי המאורות בחמה ולבנה לקויי׳ נוראים גם שאר כוכבי שמים נשתנו אורם. כוכבי׳ רבים נראו כאלו נפלו משמים לארץ. ונראה באויר הרקיע דמות לפידי אש ודמות חרב אדום כדם. גם דמות חצים צנונין אדומים כאש. והיו רעמים חזיזים גדולים ונוראים עם ברד ואש מתלקחת. רוחות גדולות וחזקות שלא נודע דוגמתם ~וחוברי~{במהדורת ווארשא: והוברי} שמים שפטו מזה צרות רעות ורבות לשנים הבאים אחריה וכאשר פתרו כן היה:

*בשׁנת* תתצ"ה בימים ההם היה חמימות גדול ושרב כל ימי הקיץ עד שנהרות ויאורים רבים יבשו. ונראה אצל השמש בשני צדדיה כדמות שני שמשים גם ברקים רעמים חזיזים וקולות ברד ואש מתלקחת היה במקומות רבות באשכנז וירדה אש מן השמים ותאכל בית עבודתם עם שאר הבנינים הגדולים והגבוהים אשר שם ועי{ר} ~אחר~{אחת} נשרפה עד היסוד גם חלק אחד מעיר אחרת ושאר מקומות זולתם וכל אלו השרפו' היו כלם בשבוע אחד וכו׳:

*בשׁנת* תתקנ״א אלף קצ"א לנוצרים. היה קדרות גדול לחמה והיו באשכנז רעמים ברקיע מטר ואש מתלקחת ויפלו אבנים גדולות ~כביצה~{כביצת} תרנגולת וימותו עם רב אשר בשדה גם בבהמות בגפן בדגן ובכל העץ אשר בשדה שהיה הברד לאין מספר ושיעור. גם שרפות רבות היו בשנה ההיא לא נודע מי המבעיר והעידו אנשים רבים ונאמנים שראו עורבים פורחים באויר הרקיע וגחלים בוערות בפיהם:

*בשנת* תתקס״ב אלף ור״ג לנוצרים הסכימו הנוצרים לעלות על ירושלים וילכו עד וינציאה וימותו עם רב בדרך והנשארים שבו לארצם גם בשנה ההיא היה עת צרה ליעקב בימים ההם היה רעש גדול ~באדץ~{בארץ} המזרח אשר לא נהיה כמוהו מימי עוזיה וכמה ערים גדולים נפלו עד התהום ואחריו רעש גדול ואחריו דבר כבד מאד באופן שיתר החרב אכל הרעש ויתר הרעש אכל הרעב ויתר הרעב אכל המגפה ולא היה עוד לנוצרים תקומה באופן שמן השמים נלחמו למען הדיחם מעל אדמת ישראל: בכפר אצל קראקא היה לאיש אחד מאשה אחת ששה ושלשים בנים חיים כולם בזמן אחד:

*דברים* שאירעו בעולם משנכנס האלף הששי עיין באות הד׳:

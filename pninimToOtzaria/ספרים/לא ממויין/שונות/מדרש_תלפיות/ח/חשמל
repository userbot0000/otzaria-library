%% ענף חשמל

*בסוד* החשמל לכמוהר"ר יוסף ג' יקיטלייא חשמל הם חיות של אש דקה בשפה ברורה ודבור' בתכלית המרוצה וכשדבר אדם דבור א' הם ממללות אלף אלפי אלפים דבורים ואותם החיות אינם שוקטות אפילו רגע אחר אלא ממהרות התנועה ומשתנות ברגע א' לאלפי גוונים לכאן ולכאן עולה ויורדת מתנועעות לצדדים בלי שקט ורפיון וכפי קלות תנועתם כך קלות דבורם ומהירות' ואלה החיות הנקראות חשמל הם בודקי' הנביאים בהגיעם לשער שבו נכנסים להסתכל באספקלריא שלה שהיא אספקלריא שאינה מאירה והחשמל ממהר בתנועתו ובקלות דבורו לדבר לאותו נביא הנכנס להסתכל ואם אותו הנביא יכול להבין דברי החשמל ברגע ולהשיב תשובה בכל דבור ודבור אז נודע כי ראוי ליכנס ולהסתכל כבודו של מלך ולפיכך נקרא חשמל מלשון חושה לעזרתי ולעולם אין החשמל שוקט רגע אחד מלדבר אלא בשע' שיוצא הדבור מפי הקב"ה שכלם חשים מלשון שתיקה ואח"כ ממללין כלומר מקבלים מלמעלה ואח"כ מתעסקי' במה שקבל ויהו דמו ישבי אי:

*והנה* החשמל בודק כל הנכנסים למעלת הנבואה אם משיבים כענין ושואלים כהלכה במהירו' ברגע כמו החשמל נכנסים ואם לאו דוחין אותו כלפי חוץ וזהו היא התחלת הנביאים ועל זה נאמר אשר יחדיו נמתיק סוד אל בית אלהים נהלך ברגש עכ"ל:

*דע* שהחשמל לפעמים נקרא חשמל ולפעמים נקרא  חשמלה כשהוא שותק וקבל נקר' חשמלה וכשהוא ממלל ומשפיע נקרא חשמל וזה הרמז מתפשט לידיעת כללים רבים בהשגת החשמל וכו':

*בענין* החשמל אמרו חכמי המעמיקים בסוד המרכב' כי חשמל יש בו חמש מאות ושבעים ושמונ' מיני מאורות כמספרו וקטן שבכלם כזיו גלגל החמה והוא מתהפך ברגע אחד בכל הגוונים ובכל מיני המאורו' ההם וכלם צורות נבדלות מתהפכות כדמות זכר ונקב' ומתחברות אלו עם אלו וכשאינן מחוברות כאחד אין להם צורה והוא נחקר מן הספירה הרביעית היא חסד והדומה לו בנבראים השפלים בריבוי גווניו הוא הטווס שיש בו שס"ה גוונים ומיני צבעונים כמנין ימות החמה והנה הוא חסר מגווני החשמל שלש עשרה גוונים ואלמלא שהוא חסר י"ג גוונים אלו כל השומע קולו ~אחותו~{אחזותו} עוית (רבינו בחיי פרשה תרומה דף קי"א ע"א):

*אמ"ה* רז"ל מאי חשמל חיות פעמים חשות ופעמי' ממללות וזהו חש מל: אמנם כפי זה שיש בהם חמש מאות ושבעים ושמונה מיני אורות וקטן שבכלם כזיו החמה כמדובר נמצא שמאירים להפליא ואפשר דלהורות על זה נקרא חש"מל שר"ת ח"יות ש"הם מ"אירות ל"הפליא:


%% ענף חוקים

*מדרשׁ* ילמדנו פ׳ משפטים. {<אות ז'>} ואת חקותי תשמרו ללכת בהם דברים שיצר הרע ~משיג~{משיב} עליהן ואומות העולם משיבים עליהן תשובה אלו הן לבישת שעטנז ואכילת ~בשר~ חזיר ~ו~רוק היבמה והרבעת כלאים ושור הנסקל ועגלה ערופה וצפורי מצורע ופטר חמור ובשר בחלב ושעיר המשתלח: ושמא תאמר מעשה תהו הם ת״ל אני ה׳ חקקתים ואין לך רשות להרהר בהן:

*אמ"ה* קשה טובא אומרו ושמא תאמר מעשה תהו הם דאיך היה עולה על דעת כך חלילה. ואולי י״ל שבהיות שכל המצות שורשם למעלה כנודע ואלו המצות כיון שאין בהם טעם כלל הייתי סובר שאין להן למעלה לא שורש ולא ענף ולא באו רק לצרף לישראל לצוות להם בתוך המצות כמה מצות נגד הדעת ואע״פ שאין בהן ממש לראות אע״פ שאין דעתם סובלתם עושים אותם כדי לקיים מצות בוראם שעם זה יבחן הדבר איך דבוקים בבוראם ולעולם שאין למצות אלו שורש למעלה וזהו אומרו ושמא תאמר מעשה תהו הם כלומר כיון שאין להם שורש למעל׳ כשאר מצות מעשה תהו הם ולא באו אלא לנקות לישראל על דבקותם עם הקב״ה שמקי{ימ}ים גם במה שאין דעת{ם} סובלתם ועל דרך שאמרו חז״ל {<תנחומא ויקרא אות ז'>} מה איכפת לו להקב״ה שישחטו מן הצואר או מהעורף רק שיקיימו דבריו וכו׳ ג״כ הייתי דורש במצות אלו והייתי סובר מעשה תהו הם כי לא באו רק לקיים דברו ואין להם שורש למעלה ח״ו ת״ל {אני} ה׳ אני חקקתים וכו׳ כלומר כיון שאני ה׳ חקקתים בודאי הגמור ששורשם למעלה וקיום עולמות תלויים בקייומם שכפי גדולתי ויכולתי כי גדולת תועלת מצותי אשר צויתי אתכם ונכון. אך לא ידעתי למה לא ~ענה~{במהדורת ווארשא: מנה} גם חק פרה אדומה:

*ספר* לב אריה משם זרע ברך ישן ז״ל ההפרש בין חוקים למשפטים חוקים תורה שבכתב ומשפטים הוא תורה שבע"פ:

*אמ"ה* טעם שתורה שבכתב נקראת חוקים משום שהמצות שם סתומים וחתומים כחקים שהרי כתב טוטפות ומי יודע מהו טוטפות וכן ציצית אינו מפורש שם כמה חוטים וכמה קשרים וכו׳ וכן סוכה לא פירש כמה דפנות וכן שאר המצות אך תורה שבע״פ מפרשת כל המצות כמה שיעורה וכיצד עשיית{ה} כמשפטי{ם} האלו שהם מפורשים ~כטעמם~{בטעמם} לכן חקים תורה שבכתב ומשפטים תורה שבע״פ:

*שפתי* ישנים דף ס״ה ע״א אין אדם מקבל שכר על שמירת המשפטים כי אם כשמקיים גם החוקים שאין ערבים לאדם על היותם מלתא בלי טעמא שבהיות כן מורה ששמירת המשפטים ששומר אינו משום שדעתו נוטה כי אם בעבור צוויו יתברך וחוקים יוכיחו שמקיים אותם אע״פ שאין דעתו נוחה מהם אין זאת כי אם שכוונתו לקיים צוויו יתברך. ע״ש מה שפרש בזה על פסוק {<דברים ז:יא>} ושמרת את המצוה את החקים ואת המשפטים וסמיך והיה עקב וכו׳:

*אמ"ה* וכן בזה פסוק בפ׳ ~עקב~{ואתחנן <דברים ד:ד-ה>} ואתם הדבקים בה׳ אלהיכם חיים כלכם היום ראה למדתי {אתכם} חקים ומשפטים כאשר צוני ה׳ אלהי לעשות כן בקרב הארץ אשר אתם באים שמה לרשתה. הכונה אמר משה לישראל ואתם הדבקים בה׳ אלהיכם לקיים מצותיו ובמה יוודע ויתפרסם דבקותכם בו שראה שלמדתי אתכם חקים ומשפטים כאשר צוני ה׳ אלהי לעשות וכו׳ ובהיותכם מקיימים שניהם כאחד דהיינו המשפט והחק זהו מודעא רבה על דבקותכם עמו ושאין קיום המשפטים בעבור שיש בהם טעם כי אם בעבור צוויו ועדות יש שהרי אתם מקיימים גם החקים שאין בהם טעם ונכון:

*ההפרש* שיש בין חק לחקה כי המצוה הנקראת חק היא הנמשכת ממדת זכור כענין שכתוב בפסח מצרים {<שמות יב:כד>} לחק לך ולבניך כי חק הוא מכריע וכן הוא בספר יצירה ולשון חק מכריע בנתים וברכת מילה חק בשארו שם ובתפלת יום הזכרון כי חק לישראל הוא והמצוה הנקרא{ת} חקה נמשכת ממדת שמור וזהו {<ויקרא יט:יט>} את חקותי תשמרו הנאמר בכלאים ובאשת אח והזכיר לשון שמירה וכן {<שמות יג:י>} ושמרת את החקה הזאת למועדה: (רבינו בחיי ז"א מ"חקת):

*אמ״ה* המצות הם בחינת דכר ונוקבא דמצות עשה הם בחינת זכר ומצות לא תעשה בחינת נקבה ולכן מצות עשה בחינת רחמים בבחינת הזכר ומ״לת בחינת דין כנקבה. וכן הבחינות בחק וחקה בחינת דכר ונוקבא חק אל הזכר וחקה בחינת נקבה ובשתיהם קיום כל התורה שכיון ~ששמורים הק~{ששומרים חק} וחקה שהם נסתרים כ״ש מצות הנגלים:

*בהקדמת* ס׳ יצירה ע״ב אם ידע אדם חקת שמים וארץ מי ממונה מן ההויות על המים ומי ממונה מן ההויות על האש וכן כיוצא בזה בכל חקת השמים אז יוכל להוריד הכח ההוא על הארץ שנא׳ {<איוב לח:לג>} הידעת חקת שמים אם תשים משטרו בארץ:

*שׁם* דף י"א יש ד׳ תקופות בכל יום ויום במהלך היומי וכשם שמגיע השמש לאחד מארבע קצוות שהם יו"ד ה״א וא״ו ה״א בכל אחת מהן היא ~התקומה~{במהדורת ווארשא: התקופה} כך הדין במהלך היומי כשתגיע לאחת מאלו ד׳ קצוות היא תקופה וזמני אל ד׳ קצוות הן בין השמשות של הלילה ובין השמשות שביום ובחצי הלילה ובחצי היום והנה באלו ד׳ זמנים ישולחו כל אחד וא׳ מפמליא של מעלה איש איש למלאכתו אשר המה עושים ולפיכך כאשר יגיע אחד מאלו ד׳ זמנים אזי התרנגול הבר אשר שרשו מיד ~מגיע~{במהדורת לעמבערג: מניע} כנפיו דוגמת שורשו ונותן ליוצר הכל שבח והוא סימן שבעת ההיא מקבלים הממשלה כל אחד ואחד ~של~{במהדורת לעמבערג: על} מלאכתו. ולכן בעלי התלמוד כשהיו רוצים להעניש אדם היו פועלים בו בעתים ידועים כמו שמבואר במסכת ברכות:

*שם* דף י"ב ע״ב כל דומם צומח וחי מדבר כלם עוברין בדין בני חלוף לעליה ולירידה והכל במשפט אמת על פי ה{'} יחנו וע״פ ה׳ יסעו ולפיכך אפשר שיתהוה מן השרץ עוף טהור כיצד אם יאכל השרץ העוף יולד ממנה ביצה ואותה הביצה תחזור להיות עוף טהור או שיאכל לאדם אז יחלק לשני חלקים האחד מהם הוא שתהפך הביצה ההיא לאדם ותבלע בכל רמ"ח אברים ובכל שס"ה גידים הנה חזר להיות השרץ לצורת אדם. הנה ילדיו של שרץ אל ישועו בהיותו פני אדם ומתי יהי׳ זה כאשר יהיה להן מי שאוכל אותם אוכל מעולה מן הנאכל אבל אם יהיה האוכל פחות מן הנאכל אזי יכרתו לסיבת הנאכל:

*שם* דף י״ג ע״א כל הכותב קמיע למקשה לילד ומולידה קודם זמן עתה פעמים שהורג ב׳ נפשות ופעמים שגורם לנולד ימים רעים וצרות משונות זו מזו והאלהים דמו יבקש וביאור זה על דרך משל נאמר כי עובר זה ראוי להולד ביום פלוני ~במלאוי~{במלואי} הלבנה (עטרה) ובנשיאותה בשם יו"ד ה״א וא"ו ה"א ובנשיאות שם חדשו בא המשבי{ע} והולידו טרם שנתמלאת הלבנה ובהיות מביט אליה משונאיה וממבטלי כחה הנה הולד ההוא שנולד בזמן בטול כח חיותו ימות בימים מועטים ודמו מיד זה הפושע יבקש האלהים כי בטל גזירת יוצרו והמית את הנפש הזאת והולידו בלא זמנו וגורם לו ליקח ממון שאינו שלו ולישא אשה שאינה שלו כללו של דבר שינה עליו כל סדרי בראשית:

*אמ"ה* ותמה אני על גאוני עולם שכתבו קמעין למקשה לילד וכמו שכתבתי מהן בחיבור הזה ואולי האיסור הוא לעשות{ם} למקשה לילד כלומר שמתאחרת לילד אע״פ שמצטערת אמנם אם היא מסוכנת מאד שקרוב למיתה היא מסבת צער הולד אז יש לולד דין רודף וצריך לעשות כל דבר כדי שתלד ותציל ועל הצורך הזה כתבו גאוני עולם קמעין למקשה לילד:

*שם* ד' י״ג ע"א דע כי אין האשה יולדת אלא למספר הר"יון או למספר עבו"ר והם רע"א ורפ"ז ימים ורכ"א ימים וסימן חסר לי"דה מה"ריון ישאר רכ"א ולפיכך בעת שתצטער האשה ללדת ותשב על המשבר תמנה מאותו העת רכ"א ימים למפרע ותראה אם היה השעה המיוחסת לבינה תדע ממנו זמן הלידה אם היא חדש שביעי. ואם לא טבלה בזמן ההוא אלא חדש או חדשים קודם תמנה למספר רע"א ימים ואם בעת ההיא גם כן לא טבלה ולא שמשה מטתה תמנה למספר רפ"ז. והטעם בזה לפי שכח הבינה היא לעצור ולהקרוש ולפיכך כל המתעברות צריכות לממשלת הבינה כדי לעצור הטיפה ברחם עד שלא תפלוטנה והכח הזה יקרא כה"ת פירוש כ״ל ה״נשמה ת״הלל והוא שם א׳ משם ע"ב משם שמנית והוא ישר. והפוך וישר. ויסע. ויבא. ויט. לפי שהוא מקמט ועוצר ומיבש מלשון ולא כהתה עינו פירוש לא נתקמטו עיניו הנה בכח כה״ת שהיא לבינה יעצור הזרע ברחם עד ל' יום: ואח״כ ישמש כח החס״ד והגדו״לה ומפליט ממנו דברים שאינן ראוים להויה ומנקה אותו ומצייר בו ציורים רמ"ח אברים ושס"ה גידים:

*ואחר* ל׳ ימים ישמש כח גבורה ובו החמימות והתנועה הנפשיית ובו יתפשט החום הטבעי בכל רמ"ח אברים ויבשל את הראוי לבשר עד שיחזור לבשר והראוי לגידים לגידים ולעצבים לעצבים ולעצמות לעצמו׳ וכן לכל אבר ואבר ואח״כ ישולח אליו כח התפאר״ת שממנו כח החייונית ותיפה ותכונן כל אברי האדם על מכונן עד תום ל׳ יום ואח״כ ימשול בו כח הנפש ותיפה האברים עד תום ל׳ יום ואח"כ כח ההו״ד תחברם ותאמצם בקשר חזק ואמיץ ותסדרם. ואחר כן ימשול בו יסוד אשר בו כח הלבנה לפיכך אם נולד בו חיה יחיה כי יסוד הוא אל חי המשלח חיותו אל העטרה והסוד צדיק יסוד באמונתו עטרת יחיה אלו הם הנולדים לז׳ חדשים. ולפי ~שהכינה~{שהבינה} משתמשת בעולם העליון ואינה חפצה בעולם התחתון אך להדבק ~בבור׳~{במהדורת ווארשא: בבואם} ולהפרד השכל הנפש השכלית מעל הגשם העכו{ר} לפיכך אם תלד האש{ה} בחדש השמיני אין מי שיתן נפש לחומר העכור הזה ולפיכך משמונה חדשים מתים ואם תלד בחדש הט׳ המיוחסת לחסד יחיה שנאמר {<איוב י:יב>} חיים וחסד עשית עמדי ופקודתך שמרה רוחי ועל דרך זה יתפרשו העיבור של כל מין ומין כי ימי עיבורם יתחלק על ז' ולפיכך אמר אם תדע יום הלידה תדע יום העיבור ואם תדע יום העיבור תדע יום הלידה וזהו שאמר הכתוב {<איוב לט:ב>} תספור ירחים תמלאנה וידעת עת לידתנה ע״כ:

*אמ״ה* יובן עם זה שכתוב ברות {<ד:יג>} ~וימן~{לשון הפסוק: ויתן} ה׳ לה הריון וכו' כלומר נתן לה שילדה למספר הר״יון רע״א ימים מליל שנתיחדה עם בעז כדי שידעו העולם שממנו נתעברה ולא יחשדוה שנתעבר{ה} ~דאחר~{במהדורת ווארשא: מאחד} הרקים כשהית׳ הולכת ללקוט בשדות:

*שם* דף י״ד ע״ב {<איוב לט:יג>} כנף רננים נעלסה וכו׳ כנף רננים יש בה כל מיני צבעים עליונים ותחתונים כי היא כוללת כל המעלות העליונות כאשר תעזוב בציה לארץ ועל עפר תקבץ הבצים ותחממם מן האויר בלתי שתיגע בהם אך בראייתם אותם יתחממו וילדו מהם אפרוחים:

*שם* דף ט״ו ע״ב הנץ אחד מהעופות הטמאים ויש לו צד גלגול טהרה ע״י בינה ע״ש באורך:

*שם* דף י״ח ע״א החילזון אי אפשר לעמוד עליו אם הוא מכלל הדגים או מכלל הצומח כי הוא חי ומתנועע אינו מחליף מקומו כי הוא נעוץ ותקוע בארץ וכל הבא לידע אמיתת הנתיב מה צריך שיחקור עליו מחדרי הגדולה (תפארת) הנאצל ממנו:

*אמ"ה* ובפרקים אחרי' כתבתי מבעל עשרה מאמרות ראיתי שהחילזון הוא צורת אדם ועולה מן הארץ מקרקעית הים כעץ ע״ש: ואני המאסף כתבתי בחיבור אחר מספר הזוהר שיובן מלשון אחר שגם הלויתן הוא צורת אדם:

*שם* דף כ״ג ע״ב ל״ב שינים בפה של האדם כנגד ל״ב נתיבות למוצא האותיות. וכן ל״ב פרקים באצבעות הידים וכן באצבעות הרגלים. וכן ל״א מלכי כנען שהרג יהושע וכנגדם ל״ב מלכי בית דוד ומלכות המשיח ומלכות השם יתברך וכל אלו נרמזים בלב כן כל חי מתנהג בל״ב נתיבות ואלו הן. המסס. והדקין. והקנה. ובית הכוסות. והלב. ומזרקי הלב. ותרבץ הושט. והושט. והקיבה. ~והברס~{והכרס}. והמרה. והכבד. והטחול. וטרפש הכבד. והריאה. וקרום של מוח. ובני מעיים. והמעי התחתון. והזפת. והאמה של שתן והטיבור. ובית הרעי וסנפון של כבד. ושני עורות יש לוושט רומז לשני וילונין המבדילים בין הקדש ובין קדש הקדשים למחיצה המבדלת בין נתיב ראשון לנתיב אחרון הרי ל״ב נתיבות יש מהם עצבים ומהם עורקים וגידים דופקים וגידים שאינן דופקים ויש מהם אברים ויש מהם נתיבות לדחות מהן המותרות כמו שאמרו בעלי הטבע הטוב שבמאכל יחזור שומן והטוב שבשומן יחזור דם והטוב שבדם יחזור שכבת זרע והשאר נידח בכח הדוחה אל בית הרעי ע״כ ע״ש באורך:

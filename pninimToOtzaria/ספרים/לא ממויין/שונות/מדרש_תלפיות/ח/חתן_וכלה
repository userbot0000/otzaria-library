%%  ענף חתן וכלה

*בספר* חסד לאברהם מעין רביעי עין יעקב נהר מ"ח ודע כי אין ראוי שתשב הנקבה בימין בעלה אלא בשמאל אבל הכלה בשעת החופה בזמן שאומרים השבע~ה~ ברכות באותה שעה צריך דוקא שהכלה תהיה נצבת בימין החתן דכתיב שגל לימינך וכו' וידוע שזה המזמור נהגו העולם לאומרו לחתנים והטעם לזה הוא סוד גדול סגולי שאם החתן נזהר לשום רגלו הימני על רגל הכלה השמאלית בשעת שבעה ברכות אותו השמת ~כה~{כח} מסוגל שישלוט עליה כל ימיו ותהיה משועבדת ונשמעת לכל דבריו ואם הכלה נזהרת ושמה רגל~י~ה השמאלית על רגל החתן הימנית ~תשליט~{תשלוט} היא עליו כל ימיה:

*ודע* שהיה מעשה ששם החתן רגלו הימני{ת} על רגלה השמאלית בשעת שבע~ה~ ברכות כדי שישלוט הוא עליה וסיפרה הכלה לאביה הדברים ולימד לה והזהירה שבשעת זווג הראשון שתשאל מהחתן ~שתביא~{שיביא} לה קיתון של מים ועל ידי זה גרמה שתשלוט היא עליו כל ימיה והוא דבר מסוגל לבטל השמת רגל החתן ותשלוט היא:

*וסוד* נצבה שגל לימינך עצה טובה קמ"לן שיזהיר החתן לשום רגלו הימיני{ת} על רגלה של כלה השמאלית כדי שתהיה נשמעת לדבריו ותתנהג הבית ע"פ האיש ולא ע"פ האשה שהאשה מסטרא דשמאלא וכאילו מתנהג על פי מדת הדין הקשה ולא יחסר חולי באותו בית ועניות ג"כ ודבר אחר ואשרי הבית המתנהגת ע"פ האיש שכל בית שמתנהג ע"פ האיש כאלו מתנהג ע"פ מדת הרחמים. ודע כי ג' מיני גבורות יש באדם הראשונה הכוכש בגבורתו מדינות רבות שנית גדולה מזו הכובש את אשתו: שלישית גדולה מזו הכובש את יצרו: ודע שיש ארבעה מיני זווגים המין האחד והוא המשובח בזמן שהזכר בא מתורת החסד וזכה בבת זוגו מתורת חסד והוא שהאיש בעל שכל והאשה ג"כ יש לה שכל אנושי ומכרת שבעלה עיקר והיא טפל{ה} ונשמעת לדבריו:

*המין* השני בזמן שהאיש מתורת חסד ולא זכה בבת זוגו ולקח אשה ממדת הגבורה הנקראת מדת הנקבה ודעתה קלה: המין השלישי האיש בא מצד הגבורה ואשתו מצד החסד יש לו דעת נשים לפי שבא ממדת הגבורה והיא יש לה דעת אנושי לפי שבאה ממדה שהוא זכר ולפיכך הוא נשמע לדבריה והיא אינה נשמעת לדבריו המין הד' שהאיש והאשה שניהם מגבורה ושניהם דעתם קלה שגם האיש לו דעת נשים ולעולם יש ביניהם קטטה לפי שהאשה היא עיקר והאיש טפל אחר ששניהם באים מגבורה שהיא מדת הגבורה נקבה ולזה הנקבה עיקר והאיש טפל:

*הקושר* את החתנים או לאיזה אדם הרשע העושה זה אין לו כפרה עולמית ואין לו חלק לעו"הב כדאיתא בירושלמי ובתרגום יונתן על פסוק לא יחבול רחיים ורכב ושמעתי מפי החכם ר' עובדיה בנו של רבי זכריה שמעשה היה באדם אחד שקשר יהודי אחר וזה שקשר נכרת בתוך שנתו ולא היה אדם יודע רק הרשע הגיד בשעת מיתתו אני קשרתי את פלוני החתן והנה לפני מלאך המות וחרבו שלופה בידו ואומר לי שעון זה גרם לי מיתתי וגם אין לי חלק לעו"הב ומיד פרחה נשמתו חרדי' דף ל"ז:

*פרקי* ר' אליעזר הביאו ילקוט שופטים דף כ"א ע"ג החתן דומה למלך מה המלך מקלסים אותו אף החתן כך כל ימי המשתה: מה המלך לובש בגדי כבוד אף החתן כן. מה מלך משתה ושמחה לפניו כל הימים אף החתן כן כל ימי המשתה. מה מלך אינו יוצא לשוק לבדו אף החתן כן. מה מלך פניו מאירות כאור החמה אף החתן כן שנאמר והוא כחתן יוצא מחופתו וכו':

*אמ"ה* ומה המלך נמחלים לו כל עונותיו. אף חתן כן כאחז"ל. ומה המלך גוזר ואחרי' מקיימים אף החתן כן ז' ימי המשתה ומה מלך הוא ברוב עם אף חתן ברוב עם בז' ימי המשתה. מה מלך מתפאר עצמו ומראה עושרו אף חתן מתפאר בעצמו ומראה עושרו לכלתו. מה מלך בועל ופורש עצמו למטה אחרץ אף חחן כן בועל ופורש. ומה מלך מנגנים לפניו ערב ובקר אף חתן כן. מה המלך כלם משמשים לפניו אף חתן כן. ומה המלך מברכים אותו תמיד אף חתן כן בשבע~ה~ ברכות. מה המלך ~מסיב~{מיסב} בראש אף חתן מיסב בראש הקרואים. ומה המלך מגישים לו דרונות אף חתן כן. ומה המלך פותח ידו לצדקה אף חתן כן. מה המלך כותב ב' ספרי תורה אף חתן נוהגין לקרותו לספר תורה ב' פעמי' חד בשבת קוד' החופה וחד בשבת שאחר החופה. מה המלך מרקדים בפניו ומרבים לפניו נרות אף החתן כן. ומה המלך מחליף בגדיו בכל עת אף החתן כן. ומה המלך יש לו משתה אנשים לבד ומשתה נשים לבד אף החתן כן. מה המלך כלם מבקרים אותו ומכבדים ושואלים בשלומו אף החתן כן. ומה המלך אשתו מקושטת בתכלית הקשוט. אף חתן כלתו מקושטת מה מלך ישן עד ג' שעות אף חתן כן שמתאחר לקום ממטתו בז' ימי המשתה הרי י"ח דברים אחרים שהחתן דומה למלך וסי' בן י"ח לחופה:

*אמ"ה* ואם יאמר האומר איך יתכן שיש כמה דברים נוספים על דברי ר' אליעזר הגדול שהחתן דומה למלך כדפרישית והוא לא פירש רק חמשה דברים בלבד דע שדברי תנאים ואמוראים מיוסדים על שרשים של מעלה וידע ר' אליעזר הגדול בחכמתו הרמה דאלו ה' דברים שייכים לחתן עם המלך כפי שורשם ולכך לא מנה רק ה' דברים בלבד אף שכפי הפשט יש דברים אחרים שדומה החתן למלך. אך יהיה על אופן שיהיה צריך לחקור דאיך ולמה נגזר על חתן שילבש בגדי כבוד ושלא יצא לשוק יחידי וכן באחרים כמו שהם מנויים וכו' כדי שיהיה דומה למלך וי"ל משום דאדם כשנושא אשה נקרא מלך ולא קודם זה משום דלית מלכא בלא תגא וכיון שאדם נושא אשה יש לו כתר כמלך דכתיב אשת חיל עטרת בעלה. הרי שהאשה מעטירו ולרמוז לנו דכשנושא אשה מגיע למדרגת מלך יש בו חמשה דברים כמלך כמו שהן מנויים במאמר. ומה גם דעל ידי האשה משיג האדם התורה ובלתה אין תורה כאחז"ל כל השרוי בלא אשה שרוי בלא תורה. וע"י התורה עולה לבחינת מלך דכתיב בי מלכים ימלוכו ומאן מלכי רבנן ולכך יש בחתן חמשה דברים כמלך. עי"ל גילגל לחתן להמשילו למלך משום דאין מלך גדול כמי שאין בידו עון וכמי שנוצח את יצרו מלך זקן וכסיל וכל הנושא אשה עונותיו מתפקקין כאחז"ל ועוד אמרו ג' נמחלים להם עונותיו וחד מהם החתן וגם כיון שהוא ~נשאוי~{נשוי} יכול משם ואילך לנצח יצרו ולכך לרמוז לכל זה יש בחתן חמשה דברים כמלך:

*ועוד* נראה דכיון שאדם נושא אשה קונה ממשלה דכתיב והוא ימשול בה וקנה יראה וכבוד דמוליד בנים דמכבדים אותו ויראים ממנו דכתיב כבד את אביך וכו' ואיש אמו ואביו תיראו ומוראו ופחדו עליהם לקיים דברו והעובר על דברו קייב עונש והמקללו מות יומת דכתיב מקלל אביו ואמו מות יומת כל אלו הם בחינות של מלך לכך ממשיל החתן למלך. אמנם על מה שמנה בפרקי ר' אליעזר חמשה דברים לדמותו כמלך משום דמלך סתם הוא התפארת ולא יקרא מלך אלא בעומדו על המלכות ועיין בהרמ"ק ז"ל בערכי הכנויים עוד שם חתן נקרא התפארת והסימן כחתן יכהן פאר ואמנם נקרא חתן בהתייחדו עם כלתו המלכות הם מתעטרים בסוד עטרות חתנים העולה לנו דמלך וחתן הוא במדת התפארת ולא נקרא מלך וחתן כי עם בהתיחד עם כלתו המלכות ולכך ממשיל ומשווה החתן המתייחד עם כלתו בחמשה דברים כמלך כי מתפארת עד מלכות הם חמשה תפא"רת נצ"ח הו"ד יסו"ד מלכו"ת:

*והנני* רומזם החמשה חלוקות בחמשה מדות הנזכרי' חלוקה ראשונה מה המלך הכל מקלסי' אותו אף החתן כן. רומז על מדת התפ"אר שנקראת מלך וחתן כדפירשנו וכל הקלוס והתפלה צריך לכווין שם כנודע. חלוקה שניה מה מלך לובש בגדי כבוד אף חתן כן. רומז למדת נצ"ח שנקרא נצח כי היא מדת נצחונו של עולם עיין במוה"רמק ז"ל ודרך הנוצח ללבוש בגדי כבוד כי הוא מכובד מכלם כי הוא נוצח ולא מנוצח. חלוקה שלישית מה מלך משתה ושמחה כל הימים אף חתן כן שבעה ימי המשתה. רומז למדת הו"ד דהנה כתב בספר שערי צדק הטעם שנקרא הוד בהיותו מתלבש במדת הגבורה להשפיל אויבים ולנצח מלחמות ולהציל אוהבי עליון וסודו והו"די נהפך עלי למשחית וכל מיני ההודאות שאמר דוד בספר תהלי' במדה זו וכו' ע"כ הנה למי נאה להיות שמח כל ימיו לאכול ולשתות למי שמשפיל אויבי השם להציל אוהבי עליון לכן כנגד מדת הוד אמר מה מלך שמחה ומשתה כל הימים אף חתן כן ז' ימי המשתה. חלוקה רביעית מה המלך אינו יוצא לשוק לבדו אף החתן כן: רומז למדת היסו"ד דנקרא יסוד בשעה שיוצא וזן מקרני ראמי' עד ביצי כנים ואז יסוד כל העולמות כלם ניזונים ממנו ועד נקודה אחרונ' עיין במוהרמ"ק זצ"ל לכן לרמוז למדה זאת שאינה יוצא' יחידה ח"ו כי אם בליווי שפע גדול להשפיע כל העולמו' כלם קאמר מה מלך אינו יוצא יחידי לשוק אף חתן כן:

*חלוקה* חמישית מה מלך פניו מאירות כאור החמ' אף חתן כן שנאמר והוא כחתן יוצא מחופתו רומז למדת המלכו"ת מה חמה עושה שתי הפכיו' בנושא אחד מכה ומרפא ועל דרך אחז"ל עתיד הקב"ה להוציא חמה מנרתקה צדיקים מתעדנין בו ורשעים נידונין בו וכו' כך מדת המלכות על ידם הנהגת כל העולמות לזון ולפרנס להמית ולהחיות לרומם ולהשפיל כנודע דבמה שמשפיל מרומם כדרז"ל משפיל אף מרומ' באף עצמו שמשפיל מרומם במה שמכה באותו דבר מרפא כאחז"ל והוא כענין החמה שפועל כזה וכזה כדפרישית לכן לרמוז לזה קאמר מה מלך פניו מאירות כחמה אף חתן כן דכשמאיר החמה פועל שתי הפכייות לרמוז למדת המלכות כמדובר:

*הרי* מבואר דכיון דמלך וחתן הם במדת התפארת והיא מדה חמישית ממטה למעלה לכך השווה חתן למלך לחמשה דברים ובחמשה דברים שהשוו יש רמז לכל דבר מורה על מדה אחת מתפארת עד מלכות:

*אמנם* נוכל לרמוז גם כן חמשה דברים הנזכרים במאמר לדברים הקונה החתן בנושאו אשה דקודם זה היה נעדר מהם והם מה שאמרו ביבמות פ"ו א"ר תנחום א"ר חנינא כל אדם שאין לו אשה שרוי בלא שמחה כו' והדבר בהפכו. ולזה כיון המאמר לומ' מה מלך שמחה ומשתה כל ימיו אף חתן כן דכיון שנושא אשה שרוי בשמחה:

*עוד* שם כל השרוי בלא אשה שרוי בלא תורה: כנגד זה קאמר מה מלך פניו מאירות אף חתן כן שעל ידי התורה שזוכה בה בנושאו אשה קונה מאירות פנים דהתורה נקראת אור כי נר מצוה ותורה אור וכמו שאחז"ל על ר' אליעזר שהיה דורש ופניו מאירו' כשמש מרוב תורתו וכן רבים. עוד שם כל השרוי בלא אשה שרוי בלא חומה דכתיב נקבה תסובב גבר כנגד חלוקה זאת קאמר מה מלך אינו יוצא יחידי לשוק אף חתן כן כלומר כשם שהמלך אינו יוצא יחידי כי אם בשמירה אף האשה שמירה לאיש כחומה נשגבה:

*עוד* שם כל השרוי בלא אשה שרוי בלא ברכה שנא' להניח ברכה אל ביתך כנגד זה קאמר מה מלך לובש בגדי כבוד אף החתן כן כלומר המלך לובש בגדי כבוד ביכולתו לעשותם על שברכו הקב"ה בעושר ונכסים כך הנושא אשה נותן הקב"ה ברכה במעשה ידיו ומעשירו ולובש בגדי פאר. עוד שם כל השרוי בלא אשה שרוי בלא טובה כנגד זה קאמר מה מלך כלם מקלסים אותו אף חתן כן כלומר כיון שנושא אשה לא יחסר מכל טוב ומכל מדה טובה ועל ידי כך כלם מקלסים אותו דעל פי מדותיו של אדם יתקלס כנודע ולכן אמרו כל השרוי בלא אשה שרוי בלא טובה שנאמר לא טוב היות האדם לבדו ירצה אינו יכול להיות טוב בהיותו לבדו בלא אשה ואין כוונת טוב עושר דכבר אמר שרוי בלא ברכה שהוא עושר על דרך ויהי ברכת ה' בכל אשר לו בבית ובשד' וכו' וכן רבים. אלא טוב הוא ישרות דרכיו ומדותיו על דרן טוב לשמים וטוב לבריות:

*עוד* שם כל השרוי בלא אשה שרוי בלא שלום שנאמ' וידעת כי שלום אהלך. חלוקה זאת כלולה בכל חמשה חלוקות ולכן לא עשה בעל המאמר חלוקה כנגד שלום לפי דכלולה בכלם לפי שעל ידי השלום יש קילוס וכבוד ושמחה ומשתה ואין יוצא יחידי כי השלו' מאסף החברים. ופניו מאירות והדבר בהפכו ח"ו ואם יעשה לשלום חלוקה כנגדה היה נראה דהשלום הוא דבר יחידי בפני עצמו ואינו כן כי אם הוא מעורב בכל טוב עד שאמרו חז"ל לא מצא הקב"ה כלי מחזיק ברכה לישראל אלא השלום כי על ידו הכל משתלמת:

*ומהטעם* עצמו לא עשה ג"כ בעל המאמר חלוק' נגד החיים דאמרינן במדרש כל השרוי בלא אשה שרוי בלא חיים שנאמר ראה חיים עם האש' וכו' לפי שהחיים היא כלולה בכל דאם אין חיים אין קילוס ואין בגדי כבוד ואין משתה ושמחה ואין לוויה ואין מאירות פנים ואם כן יתכן לעשות חלוקה בפני עצמה לחיים וק"ל:

*עוד* לאלוה מלין במאמר זה בנקדים טעם על מה שאמרו חז"ל שהחתן נמחלים לו כל עונותיו וכו' חוץ מטעמי המפרשים וטעמים שפרשתי בחיבורים אחרים והוא דידוע שכפרתם של ישראל היה על ידי כהן גדול המקריב הקרבנות ועכשיו בעונותנו שהמקדש חרב מחוסרים אנו כפרה שאין לנו כהן שיכפר. והנה הנושא אשה מקרב כפרתם של ישראל שמוציא נשמות שבגוף לפי שאין בן דוד בא עד שיכלו נשמות שבגוף כאחז"ל נמצא מקרב הגאולה ועל ידי כן ממהר כפרתם של ישראל לכן בדין הוא שגם הוא יתכפרו כל עונותיו בנושאו אשה הגורם קירוב כפרתם של ישראל בביאת מלך המשיח ובנין המקדש וכהן גדול שיכפר בעדנו:

*והנה* הביא הילקוט פ' אמור משם התנחומא והכהן הגדול מאחיו למה נקרא כהן גדול בחמשה דברים בנו"י בכ"ח בעוש"ר בחכמ"ה ובשני"ם ע"כ לכן נראה דהזכיר בעל המאמר חמשה דברים שבכהן גדול ~נרמוז~{לרמוז} שהוא גורם למלך המשיח ולכהן גדול בהוציא נשמות שבגוף כמדובר כנגד נוי קאמר מה מלך פניו מאירות אף חתן כן הרי הזכיר מלך ורמז גם דבר אחד שבכהן גדול לומר החתן גורם במלך וכהן: כנגד כח קאמר מה מלך שמחה ומשתה כל ימיו אף חתן וכו' כי השמחה גורם הכח הפך הדאגה דכתיב דאגה בלב איש ישחנה ואין צרין ראיה שהמשתה גורם הכח. כנגד העושר קאמר מה מלך לובש בגדי כבוד אף החתן כן כי העושר גורם ללבוש בגדי כבוד ותפארת על דרך ועשית בגדי קדש לאהרן אחיך לכבוד ולתפארת. כנגד החכמה קאמר מה מלך כלם מקלסים אותו אף החתן כן. כי החכמה גורם הקילוס כי אין לקלס כי אם לבעל החכמה בלבד כי בלתה אדם נמשל כבהמה ויש קילוס להקב"ה בברכה ברוך שחלק מחכמתו ליראיו וקילוס לבעליה כנגד שנים קאמר מה מלך אינו יוצאיחידי לשוק אף החתן כן כנודע שאדם שהוא חכם או בעל צורה וזכה לשנים כלם מלווין אותו כי אין הכבוד מחייב להלוך יחידי. הרי לך חמש' חלוקות מקבילות כנגד חמשה דברים שבכהן גדול רמוזות בחמשה דברי' של מלך וגם המה רמוזות בחתן כיון שבהיות נושא אשה גורם לקרב מלך וכהן כדפרישית:

*וסימן* לחמשה דברים של כהן גדול שהם ח"כמה ש"נים נ"וי כ"ח ע"ושר הוא חש"ן כ"ע אם תוסי' ס' אחר העיין של כ"ע נעשה כעס בא לרמוז שחמשה דברים אלו שצריך שנמצאו בכהן גדול היה מרצה על ישראל כחשן אשר עליו שמות השבעים שבזכותם היה נכנס לרצות על ישראל כאחז"ל על פסוק בזאת יבא אהרן אל הקדש ומפר כעס מעל ישראל ולזה חסר ס' כמדובר לרמוז על ביטול הכעס וטעם דהיה צריך בכ"ג חמשה דברים אלו כדי שיתרצה לפני המקום הם כנגד חמשה דברים אלו שהיה ביד אדם הראשון ונאבדו ממנו בחטאתו אשר חטא ונתקלקל העולם ונבנה העולם כדי לבסמו וכהן גדול במקום אדם הראשון שהיה שלם בנוי בכח בעושר בחכמה ובשנים ובחטאו נשתנה מנויו וניתש כחו דהשפילו הקב"ה לק' אמות כאחז"ל ונתדלדל דעד עכשיו המלאכים היו צולין לו בשר ומצננים לו את היין ואחר החטא כתיב בזעת אפך תאכל לחם. ונחסר מחכמתו כי ספר החכמה שהיה בידו ניטל ממנו כאחז"ל במדרש. ונתקצרו שניו שבהיות שגרם מיתה והיו ימיו תתק"ל שנים בלבד לכן הכהן הגדול הבא לבטל כעס ממה שעיוות להיות שלם בחמשה אלו וכבר הארכתי בהקדמה זאת באורך במקום אחר ולכן קצרתי כאן באופן שכהן גדול בא לבטל מה שהכעיס אדם הראשון אבל לא היה התיקון בשלימות דהעונות גרמו בחרבן המקדש ולא נתפייס עדין הדין מכעסו ממה שנתקלקל העולם מחטאו של אדם ולכן לרמוז לזה נשארו מאותיו' כעס עדיין אותיות כ"ע לפי ש"חן החמשה דברים לא התקין כי אם תוקף הכעס שהיא הסמך סם הממית ונתקרר תוקף הכעס עד יעמוד כהן גדול בב"א. ודוק שהוא רמז נכון:

*גם* נאמר סימן על מאמר הנזכר כל השרוי בלא אשה שרוי בלא ש"'מחה בלא ט"ובה בלא תור' בלא ח"ומה בלא ש"לום (ובמדרש) בלא חיים וכו' צירוף ר"ת אותיות אלו שח בת שחט ש"מחה ח"יים ב"רכה ת"ורה ש"לום ח"ומה ט"ובה שח מלשון וישח אדם וישפל איש בת מלשון ובת טות שחט כמשמעו. ובא הרמז לומר כל השרוי בלא אשה כאילו ש"ח והשפיל השכינה כביכול דאיש ואשה שכינה עמהם וזה שאינו נושא אשה כאילו שכינה אינה חשוב' כנגדו ח"ו גם גורם ב"ת שיהיו ישראל בגלות פי שנים נרדמים וכאילו כביכול ישן מלפדותם על דרך למה תישן ה' משום דאין בן דוד בא עד שיכלו נשמות שבגוף וזה ששרוי בלא אשה שאינו מסייע בהוצאת נשמות שבגוף מאח' הגאולה ושכינה כאילו בת בגלו'. עוד השרוי בלא אשה שח"ט בניו שכל ימיו בהרהורי עבירה ובא לידי קרי ועליו נאמר סוחטי הילדים:

*ואם* נושא אשה הדבר בהפכו ש"ח והשפיל לסטרא אחרא ב"ת ונרדם אותה שח"ט וזיבח ליצרו הרע:

*נחזור* למאמר החתן שהמשילו למלך לחמש' דברי' מקלסים אותו לובש בגדי כבוד. שמחה ומשתה לפניו: ואינו יוצא יחידי ופניו מאירות. הנני מודיעך בפעם הזאת דנקט חמשה חלוקות אלו דוקא לשלול הדברים שיש לאדם קודם שנושא אשה שמחמת שבא לידי זרע לבטלה שמלאך מכריז עליו סורו טמא ואוי לו ואוי לנפשו עיין בזוהר והביאו החסיד בעל ראשית חכמה. ובהפך כשנושא אשה שנמחלין עונותיו ועוד אינו בא לידי זרע לבטלה ומלאכים מקלסים אותו בהכרז' הזהרו בדיוקנ' דמלכא כדאיתא בזוהר. גם קוד' שנושא אשה שרוי בלא תורה שעמה נעשי' חלוקה דרבנן והם לבושי הכבוד שלובשת הנשמה בהתפרדה מהגוף כשאין אדם נושא אשה כל ימיו בעברה כאמז"ל ועליו מתקיים לעתיד הנה עבדי יאכלו ואתם תרעבו אמנם כשנושא אשה שמחה ומשתה לפניו לעתיד לבא. גם קודם שנושא אשה שכל ימיו בחטא יוצא יחידי לפי שהמלאכים המלווין לו פורשים ממנו כאחז"ל גם במותו יוצא יחידי מן העולם בלי חמדה. וכשנושא אשה אינו יוצא יחידי לא בעולם הזה ששני מלאכים מלווין אותו חד מימינו וחד משמאלו וביוצאו מן העול' שלשה כיתות של מלאכים יוצאים לקראתו כאחז"ל חד אומרת יבא שלום וכו'. גם קודם שאדם נושא אשה הוא מטונף בעבירות פניו משחירות כאחז"ל עבירות שאדם עושה אותם בילדותו משחירות פניו בזקנותו לא כן כשנושא אשה שמטהר עצמו וחוזר בתשובה על העבר כדי שלא יתפסו בניו קטנים בעונו כדחז"ל ובזה פניו מאירות בעולם הזה ואין צריך לומר לעולם הבא דהצדיקי' לעולם הבא פניהם דומים לחמה ללבנה לככבים לשושני' למנורה של מקדש כאחז"ל הרי לך מפורש דחמשה חלוקות אלו באים לשלול הדופי שיש לאדם קוד' שנושא אשה והשלמות שקונה כשנושא אשה:

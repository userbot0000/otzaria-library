%% ענף חשך

לוחות הברית ז"ל במדרש מהיכן בא החשך מחשך של מעלה וכו' קשה והא {כ}תיב ונהורא עמיה שרי אלא הענין אור גדול וצח בלי כך לא יוכלו רשעים לשלוט בהם ע"ד וימנע מרשעים אורם מה שאמר מתו בשלשה ימי אפילה ר"ל מרוב אור נעשה להם אפילה:

*זרע* ברך טעם למה הוצרך הקב"ה להמלך במלאכים במכת החשך לפי שהוא היפך הטבע לשנות מן יום ללילה וכן וה' פקד את שרה הפך טבעה שהיתה אילונית וכן בסדום אש וגפרית לשנות הברית משבוע' המבול. ובמפרשים ז"ל טעם שנמלך במלאכים במכת חושך לפי שעל ידי חושך זכו לרכוש גדול וזה קצת שלא לשורת הדין שעדיין קודם זמנו לכך נמלך אם יחשוב הדבור הקשה לתשלום ת' שנים. ובלב אריה לפי שעל ידי החשך בא רכוש גדול ועשו העגל מרוב כסף וזהב ממילא שלא יוכלו המלאכים אח"כ לקטרג בעגל אחר שכבר הסכימו על חשך שגרם רכוש גדול.

*אמ"ה* בזה כוונתי לדעת הרב והוא כתוב אצלי בחיבורי על התורה ועוד אופנים הרבה:


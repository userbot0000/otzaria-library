%% ענף חרם

*אדם* ששמוהו הקהל בחרם או בנידוי אל תלך עמו בדרך או בספינה פן תכשל עמו גם מי שגר' הפסדות לרבים אל תתחבר אליו לא בדרך ולא בממונך דכתיב פן תספו בכל חטאתם מי ששמוהו בנדוי לא ידבר עמו ואפילו על ידי כתבים אסור בלי רשות טובי הקהל ס' החסידים סי' שצ"ט:

*אין* גוזרים שני חרמות ביום אחר שנאמר לא אוסיף עוד לקלל וכתיב כי אני ה' לא שניתי ואתם בני ישראל לא כלת' וסמיך ליה במאר' אתם נארים וכתיב לא תקום פעמים צרה. ואין גוזרים חרם אלא ביום שנא' ארור היום ויקלל את יומו אבל לא בשבת שכתוב בו ברכה ויברך אלהים את יום השביעי והחזן כשמחרמי' אל יאמר על דעת המקום עד שיגמרו כלם שלא לחזור בהם ואם התחיל ואמרו להפסיק יפסיק שאין לומר על דעת הקהל עד ישוו כלם שם סי' ת"י:

*כל* חרם בישראל לה' לכהן הה"ד ברוגז רח"ם תזכור כי מה שהאדם מחרים נכסיו בא על ידי כעסו וכל הכועס כאילו עובד ע"ז ושולט אל אחר סטרא דדינא משמאל' מרה דחרבא דמלאך המות על כן צוה הקב"ה לעשות מן חרם שהוא ברוגז יעשה ממנו רחם דהיינו שיתן לכהן דאתי מסטרא דימינא היינו ברוגז רחם תזכור גם כל פטר רחם מרמז לזה. מ' רות הנעלם:

*רבות* פ' תשא. השבטים נידוהו ליאודה על מכיר יוסף שנאמר וירד יאודה ואין ירידה אלא נידוי:

*אמ"ה* ואפשר לומר כשעמד יאודה נגד יוסף בעבו' בנימין דכתיב ויגש אליו יאודה ואמרו במדר' שהגשת זו היה פיוס ליוסף פיוס לבנימין פיוס לאחיו וכו' שאז אחיו התירו את נידויו:

%% ענף חמה

*פרקי* ר׳ יהושע עשרה ימים ועשרים ואחד שעות ומאתים וארבעה חלקים יתרון ימות החמה על ימות הלבנה והעיבור נכנס להשוות ימות שנות החמ{ה} עם ימות שנות הלבנה והחמה והלבנה מתחילין מראש חודש ניסן:

*בספר* סודי רזי ז״ל החמה יש לה ארבע פנים ארב{ע} רוחות שהם ד׳ תקופות תשרי פעם קר ולח טבת קר ויבש ניסן חם ולח תמוז חם ויבש ומלאך הממונ{ה} על החמה שמו (גלגליאל) ומלאך הממונה על הלבנה שמו (אופניאל) וכו׳ ומעשה זכה לפני חמה שהוא סוד מלאך הממונה על החמה שנקרא גלגליאל וזהו דאמרינן גלגל שחוזר בעולם ר״ל משה היא כלל העולם כמו שנא׳ {<ישעיהו סג:יא>} ויזכור ימי עולם משה עמו וגם משה הוא סוד מטטרון שר הפנים ר״ת משה גלגל במלואו כזה גמ״ל למ״ד גמ״ל למ״ד עולה במספר מטטרון וגם גלגל הוא סוד מסו״ה דהיינו בחשבון גלגל נכנס בתוך שם של שהוא משה ימצא שסוד גלגל הוא שחוזר בעולם וזהו שרמזו ז"ל {<בבא בתרא עה:א>} פני משה {כ}פני חמה שפני חמה היא מלאך הממונה על החמה שנק{רא} גלגל ובו זכה משה בסוד מסו״ה וכו׳. מ״ע. אופן נ״א{:}

*ילקוט* קהלת דף קכ״ב ע"ג {<רמז תתקס"ז>} שמנה מלאכים יש לחמה ארבע מלפניה שלא תשרוף את העולם וארבע מלאחריה שלא תצטנן את העולם:


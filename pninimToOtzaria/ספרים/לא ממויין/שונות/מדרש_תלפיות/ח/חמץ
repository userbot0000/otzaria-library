%% ענף חמץ

*חסד* לאברהם (נהר נ״ז) סוד נפלא מענין השבתת חמץ ואכילת מצה אחר שיצאו ישראל ממצרי' ואילך מה עשה הקב״ה חישב מחשבות לבלתי ידח ממנו נידח וצוה לישראל בכל שנה ושנה שיעשו ימי פסח בהשבת{ת} חמץ ובאכיל{ת} מצה וסוד הענין הוא {כי} היותר רשע שביש{ראל} אע״פ שירבה להרשיע ולפשוע אי אפשר לכנוס בהיכל החמשים של טומאה עד שירשיע ויפשיע ארבע מאות יום רצופים זו אחר זו ובכל שנה ושנה ~אל~{חסד לאברהם שם: שלשים} יום קודם פסח הקב״ה עשה להם לישראל משא פנים ברוב חסדיו ומתחיל להוציא נפשות{ם} מהיכלות הטומאה מעט מעט שיעור חלק א׳ משלשים בכל לילה באופן שבליל ביעור חמץ כל פושעי ישראל עומדים בפתח היכל החיצון מהחמשים שיעור חלק אחד ~מהשלישי~{חסד לאברהם שם: משלשים} משיעור ~הכחות~{חסד לאברהם שם: הכמות} שהיו נכנסים ליל שלשים ואחד קודם הפסח ובליל פסח אינן נכנסים כלל ועיקר וכלם פטורין ובני חורין וגזרת חכמתו יתברך להיות חרות נפשותם בשלשים יום מעט מעט שלא ירגיש סמאל כל כך צער ולא יקטרג וכו׳:

*אמ"ה* אומרו שאפילו רשע בישראל אינו נכנס בחמשים שערי טומאה עד שיפשע ת׳ ימים רצופים זו אחר זו וכו׳ אפשר לומר דטעם חשבון ת׳ משום שת׳ קליפות הם מסטרא דסמאל ולזה בא עשו הרשע בת׳ אנשים עמו נגד חיילות של סמאל שהם ת׳ כנודע ולכן זה כיון ~שפסח~{במהדורת ווארשא: שפשע} ת׳ ימים רצופים כבר נכנס ברשות סמאל ונכנס בחמישים שערי טומאה שהם ברשות סמאל ס׳ חסד לאברהם:

*דע* בני כי פרעה הרשע היה כופר שהיה חושב כי זעי״ר אנפין היה בתוך הבינה שמתוך הגלות נסתלק למעלה כמו שדרך המידות לעלות למעלה ואע״פ שעולין למעלה רשומם נשאר במקומם. והרשע הזה חשב שלא היה זעיר אנפין בעולם אלא שהיה הוא ונוקביה במעי הבינה תלת גו תלת ומשם מהבינה היו יונקים הקליפות אלהים אחרים ולזה אמר {<שמות ה:ב>} מי ה׳ אשר אשמע בקולו. וכמו שאמרו בספר הזוהר {<שמות יד:ח>} ויחזק {ה'} את לב פרעה כי שם זה של הויה היה מחזק את לבו שלא שמעו מיוסף לעולם רק שם אלהי׳ ושלשה פעמים אלהים עולה כמנין אחרים וידוע כי שם אלהים יש בו מאה ועשרים צרופים כי חמשה אבנים בונות ק״ך בתים ופרעה היה יודע ומשיג בזה ה׳ עד צירוף יו״ד מ״ם מאלהים אשר הוא מ״ח בתים ועל כן נקרא מצרים ארץ ח״ם והשלש אותיות עליונות אשר הם אל״ה אל״ף למ״ד ה״א מאלהים לא היה משיג אותם וזהו שאמר {<שמות י:א>} למען שיתי אותותי אלה בקרבו ולפי שפרעה היה כופר בעיקר של זעיר אנפין אמר הכתוב {<דברים ו:כ>} כי ישאלך בנך מחר וכו׳ כי הבן ישאל ולזה אמר {<שמות ד:כב>} בני בכורי ישראל ומכת בכורות היו בעבור ישראל זה: ושם אלהים יש לו שלשה מלואין הה"א ביודין כזה *ה"י* או באלפין כזה *ה"א* או בהיהי״ן כזה *ה״ה* והמלוי של יודין מוח חכמה בקטנות. ושל היהי״ן הוא בינה. ושל אלפין הוא בדע״ת שבו כלול חסד וגבורה כמו שהם בגדלות כי הם ארב{ע} מוחין ונכללו בשלשה ומלבשין בנצ״ח הו״ד יסו״ד של בינ״ה כן בקטנות ולזה מלוי אלפין הוא אחד והם שנים כצד ה״א *א* יש בה שני ציורין יוד למעל{ה} ויוד למטה וא״ו באמצע כנגד החסד או יו״ד למעלה וא״ו באמצע דלת למעלה כזה *א* שהוא כנגד הגבורה המצה היא רמז למוחין של חכמ״ה ומלת מצה היא עול{ה} ע״ב ס״ג שהם שני שמות של אבא ואימא כזה יו״ד ה״י וא״ו ה״י. יו״ד ה״י וא״ו ה״י ובינה שאין שם מגע כלל ושום אחיזה לקליפות והיא מצה שמורה ובדעת יש אחיזה חמץ ושאור. חמץ כנגד החסד ושאור כנגד גבורה כי שם במלואו עולה שלש מאות כזה אל״ף למ״ד ה״י יו״ד מ״ם ובריבועו פשוט כפול משולש מרובע כזה א׳ א״ל אל״ה אלה״י אלהי״ם. הרי מאתים שלש מאות ומאתים כנגד מלת שא״ר חסר וא״ו שי״ן שלש מאות רי״ש מאתים והאלף אשר באמצע הוא רמז לשם אלהים שעולה שי״ן והעולה ר׳ והם סוד הפאות כי פאה עולה כמנין אלהים ולזה בפסח אנו צריכין לשמור שלא ימצא שאור ולא חמץ כדי שלא ישלטו החיצונים מפני שהיניקה אז הוא במוחין של קטנות והם מן מילואי השלשה אלהים וצריך גם כן להשמר מהדינין ושלא יהיה שום אחיזה להם ולבערם:

*ועתה* צריך שתדע כי ההא יש לה ציורים או כזה *ה'* ד״לת ויו״ד או כזה *ה׳* ד״לת וי״ו או כזה *ה* ה״א שלשה ואוי״ן כנגד דלת וא״ו ~במהדורת ווארשא: או~ אנו בוצעין את המצה לשנים שהוא סוד *דו* וצריך לבצוע החלק האחד גדול מהאח{ד} כי הוא״ו גדולה מהדלת. וכנגד ציור *ה׳* אנו לוקחים כשאנו בוצעים המוציא היוד היא המצה שלימה והדלת היא המצה הפרוסה. וכנגד ציור *ה* שהוא שלשה ואוי״ן כי כבר פירש{תי} מה שהוא כנגד *דו* ומה שהוא כנגד *ה* נשאר ציור ג׳ ואוי״ן לפרשו צריך שתדע שבערך הציור הזה אנו עושין כהלל אשר היה כורך מצה ומרור ופסח שלשתם יחד וסוד המרור עולה מות ובלעיסתו אנו ממתקים הדינין ההם והמרירו׳. וזהו סוד בלע מצה לא יצא:

*וסוד* ד׳ כוסות הם כנגד שלשה אלהים במילואן כוס עולה אלהים וכוס ראשון הוא כנגד שם אלהים במילוי יודין אשר הוא מחכמה. וידוע כי החכמה נקראת קד״ש ועל כן בו סוד הקידוש. והכוס השני במילוי ה״א כנגד בינה ובו סיפור ההגדה. והכוס השלישי כנגד החסד ועיקר הכונה היא האל״ף של מילוי ה״א של אלהים בצורת יו״ד וא״ו יו״ד כזה *א* ובו נאמר שפוך חמתך ולזה בין שלישי לרביעי לא יפסיק לפי שחסד וגבורה כלולים בדעת:

*ועיקר* הכוונה היא האל״ף של מילוי הה״א של אלהים בצורת יו״ד וא״ו דל״ת כזה *א* והכוס ג׳ האל״ף של מילוי הה״א של אלהים בצורת יו״ד וא״ו יו״ד כזה *א* והחרוסת רמז לטיט למתק הדינין של לאה כי טיט היו״ד שבאמצע עולה היא לפניו ולאחריו כזה *ט״י י״ט* והוא מילוי של שם מ״ה שהוא עולה י״ט סוד חוה:

%%% סוד ג"כ מהפסח ומצה וד' כוסות

*פסח* הוא פ״ה ס״ח פירוש שעד עתה היתה בגלות ולא היתה יכולה לדבר אבל עתה שבא ת״ת והוציאה מהגלות פ"ה ס״ח וזהו {<תהלים לט:ג>} נאלמתי דומיה לפי שהחשתי מטוב פס״ח בגימטריא קמ״ח וקמ״ח בגימט׳ יחלק לרמוז כי טוב וראוי ונכון לחלק לעניים בפסח קמח לצורך הפסח:

*וצריך* עשר החתיכות חמץ להניחם קודם הביעור ולבערם ולשרפם בביעור רמז לעשר{ה} קליפות לבטלם מן העולם. וצריך למלאות ליל פסח השולחן בכל מיני קערות כסף ונרות וצלוחיות כפי כחו לרמוז על שולחן העליון שהוא מלא מכל אורות ואספקלריות.{:}

*וצריך* לספר ביציאת מצרים ספירות ובהירות וקשוט השכינה. ולהיות כי אברהם מצד החסד והוא מכרם בבין הבתרים כדרז״ל על פסוק אם לא כי צורם מכרם עליו החוב לגאלם ולהיות כי הימין כלול בשמאל והשמאל בימין לכן אמר במקום אחר מסטרא דגבורה נפקו ישראל ממצרים. וזהו ימינך ה׳ וכו׳ ימינך ה׳ וכו׳ ויוציאך בכחו הגדול כנודע מהרשב״י ז״ל ולכך פסח רומז בחסד:

*וסוד* ד׳ כוסות הם נצ״ח הו״ד יסו״ד מלכו״ת המקבלות השפע העליון ונקראים ארבע גאולות והם כנגד ארבע אותיות הוי״ה ולכן אין ראוי לשתות יותר מד׳ כוסות. והם הכוס הראשון כנגד חכ״מה והוא כוס הקידוש כי כל קידוש מצד החכמה שנאמר {<שמות כב:ל>} ואנשי קדש תהיון לי. כוס שני של ההגדה רומז בבי״נה מהמשכת החכ״מה והכונה שמשם הנסים אל הבי״נה כוס שלישי הוא בת״ת ולכן בא על השובע שכן הוא נקרא עשיר והוא של ברכה א׳ שכוללת ד׳ ברכות וכן הת״ת כולל כל המדות שכנגד׳ כוס ד׳ הוא המלכות ולהיותה בתחלת הליל׳ נקרא ליל מצד דיניה ולכן אנו אומרים עליו שפוך מפני שבכל לילה דין עד חצות הלילה עתה בליל זה אשר היא כולה רחמים אנו אומרים כי אותה מקצת החימה אשר היא רגילה וראויה לבא אל ימנע לבא אלא תביא אותה אל העכו״ם וכל הכוסות הללו הם במלכו״ת כי כן נקראת אלהים כמנין כוס אלא שהראשון הוא מצד החכמה דהיינו לקשור אותה עם החכמה וכן כוס שני לקשור אותה עם הבינה. ודע כי הכוס הוא ה׳ של מלכות וצינור היין הנכנס בתוכו הוא סוד וא״ו המשך ונמשך הצינור ההוא מהבינה דהיינו ה׳ ראשונה ומוזגו במים מצד החכמה דהיינו י׳ ונשלם השם:

*וצריך* שימזגנו קודם הקידוש ויכוין בענין זה כאשר מערה מהכלי הזה הראשון אל הכוס הזה שהוא הקידוש וצריך לקבל כוס הקידוש הזה מיד אשתו בשתי ידיו. ויכוין להעלות כוס זה מלכות בין גדולה וגבורה. ויכוין במלת מקדש ישראל והזמנים כי המקדש החכמה המקדש לישראל סבא הוא סוד הדעת והזמנים שהם כל החגים שהם בבינה ומקדש אותם שמה על ידי ישראל המקודש:

*וצריך* ליזהר שלא לדבר בדברים בטלים בין ארבע כוסות אשר הם כנגד ארבע אותיות שבשם ואין ראוי להפסיק כי דא בדא תליין. וברכת שהחיינו הוא מצד החכמ״ה אשר היא מקור חיים וקיימנו מצד הת״ת והגיענו כלומר המשיכנו והעלנו לזמן הזה שהוא בחסד שכן חג זה הוא בחסד:

*הרי* זה פירוש קדש ורחץ פירוש מן החיצונים שכן נקרא עתה ליל שמורים לילה המשומר וכבר ידעת~ה~ כי הה~י~סיבה בשמאל ואכילה בימין הוא סוד {<שיר השירים ב:ו>} שמאלו תחת לראשי והוא כי בענין הזה הימין גובר על השמאל שכן הוא בהיסבת שמאל מונח והימין נושא ונותן וכ״ש שאין אנו מבקשים מהשמאל אלא שיהיה שקט ולא יתעורר אבל הימין הוא טוב התעררותו שבזה מתעוררים החסדים:

*ודע* כי שלשה מצות שמורות הם רומזות לשלש בחינות שיש במלכות והם שלשה נשים אחת לשה וא׳ אופה וא׳ מקטפת וזהו סוד ה׳ שמעה ה' סלחה ה׳ הקשיבה. מצה ראשונה כנגד אחת לשה ופירוש לשה הטלת מימי החסד שנכנסים בתוכה. מצה שניה כנגד אח׳ מקטפת כנגד ה׳ סלחה שהיא מלכות: מצד הת״ת שלמעלה היא מלכות מצד הבינה הנקראת *ש* על שם שהיא תלת ענפין תלת אבהן דנפקו מינה ובזאת המצה שניה שהיא *מ* מצד הת״ת שנקרא סמ״ך על שם שכולל שש קצוות כלולות מעשר הוו ס׳ ופירוש מקטפת שמחבר פרורי הטיפה ועושה אותם גשם כך הת״ת מחבר הכל: מצה שלישית היא כנגד א׳ אופה והיא כנגד אדנ״י הקשיבה היא המדה בעצמותה והיא אופה בדיניה ושלהוביה ושורפת מצד אש הגבורה והכונה שאלו השלש בחינות צריכות שיהיו מצות נקיות מכל צד חימוץ ולהוציא איזה חימוץ אשר בשלשה בחינות אלו שיהיו כלם נקראות מצות שמורות ופירוש שמורות מכף מעול וחומץ. ופירוש יחץ פירוש המצה אשר היא פרוסה היינו אחת אופה שהיא כנגד המלכו״ת שמצד הגבורה והיא נחלקת לשתים חציה צפונה למעלה בבינה וחציה להיותה פרוסה לפחד החיצוני׳ נותנין אותה בין שתיהן שהנה א׳ מקטפת וא׳ לשה שהם בין חס״ד ות״ת ולכן עושין בין שתיהם המוציא מצה לפי שכשיראו החיצונים שהיא מחוברת בין שתיהן פורש ממנה:

*ודע* כי המצה שהוא בוצע ונותן חציה תחת המפה וחציה בין שתיהם רומז לעטרה לפי שהיא מקבלת לחצאים מחציתה בבוקר מצד החס"ד ומחציתה בערב מצד הגבו"רה ונותן אותה בין שתיהם לרמוז שהיא עולה בין שתי המדות חס״ד וגבורה נתונה בין תרין דרועין ונמצאת עטרה שהיא חסרה יושבת בין השלימות:

*ודע* כי המצה השלימה העליונה רומזת לבינה ומברך עליה המוציא שהיא המוציאה לחם מן הארץ שהיא חכמה כמו שכתוב {<בראשית מט:כ>} מאשר שמנה לחמו: ויברך על הפרוסה על אכילת מצה שהיא במלכו״ת ואוכלם יחד לרמוז שנכללה המלכות עם הבי״נה ונתחברה עקרת הבית עם אם הבנים:

*וסוד* החסא עם החרוסת הוא כי רומז לת״ת עם המ׳ ומה שנקראת חרוסת מלשון כלי חרס שהוא טיקלה של יוצר מלכו״ת של בינ״ה אשר היא סובבת בסוד והוא מסבות מתהפך:

*ודע* כי מצה עניה היא מלכו״ת ומצה עשירה היא בי״נה מצפון זהב יאתה ואף המצה הנלושה במי פירות העליונים שמ״ן ויי״ן כנגד חכמה ובינה מרור גבורה חסא ת״ת והיינו דאיתא בגמ׳ חזרת שלנו יש לה ס׳ רבוא עלין. והכוונה כי החזרת היא הנקרא מרור. *וכבר* ידוע שיש בת״ת ס' רבוא ענפים כנגד ס׳ רבוא נשמות ישראל ולגלות לנו שהגיע מרירותם וגלותם של ישראל עד הת״ת בכל אותם הבחינו׳ רמזו במשל ובמליצה כמו שאמר {<ישעיהו סג:ט>} בכל צרתם לו צר לוא״ו צר וכיון דאתא לידן סוד חזרת ס׳ רבוא עלין אגיד לך סוד יתוש אשר בארצנו ס׳ רבוא קליפות יש לו בבית המסס שלו. והכונה היתוש רומז לקליפה והיא אין לה מוצא כלומר אין למטה מהקליפ׳ כח אחר שתושפע ממנו אל ה׳ האחרונה אשר בכל ההויות הנמצאות ולכן היא מכנסת ולא מוציאה. והקליפות הללו הם ס׳ רבוא כנגד ס׳ רבוא נשמות של ישראל שירדו בגלות ונתלבשו כל א' בקליפה א׳ וזהו יתוש שבארצנו כלומר הקליפה האחוזה בארצנ״ו מלכו״ת וזהו שאמר בבית המסס שלו אשר הוא מקום התכת המזון להצטרף וכמו כן הנשמות מצטרפות בדור הזה שכולל ס׳ רבוא מרור הוא החזרת שהוא הת״ת והכונה היא עד מקומו הגיע מרירות גלותן של ישראל וזהו חזרת שבארצנו יש בו ס׳ רבוא עלין לרמוז שאמרנו שהגיע המרירות לכל הס׳ רבוא בחינות הת״ת ולכן הוא נתעורר לגאול אותם ולכך המרור זה צריך לכוין לעורר אותו מקום הרחמים אשר נתעורר בזמן ההוא ובהתעוררות זה מתעורר צד הדין לכך מבטלין אותו בחרוסת אשר הוא מתובל בי״ג תבלין י״ג בוסמין עלאין כדי למתקו:

*החרוסת* צריך לעשותו עב ואחר כך לרככו לרמוז לשני בחינות אחד לעביות וקושי הדין אשר בקרבה ואח״כ לרכך כאשר נתרכך ונתרפא הדין. וטעם חומץ שבחרוסת אשר הוא מתוק לרמוז לשני דברים שהיו לאבותינו כי בלילה ראשונה היו עבדים ביד מעול וחומץ. ואחר חצות נגאלנו ונמתקו. אי נמי זהו שאמר הכתוב {<שמות טו:ו>} ימינך ה׳ וכו׳ על שם הימין והשמאל שהיו פועלים בגאולה ההיא:

*כורך* היא המצה התחתונה השלימה הקשורה למעלה ואז כורכים אותה במרור שהוא הת״ת וזהו זכר למקדש אל הייחוד דכר ונוקבא שהיו אז מתייחדין קול ודיבור. וזהו זכר היינו דכורא למקדש נוקבא כמו שהיה מכוין היחוד הלל הזקן:

*צפון* היינו אותה הפרוסה שעלתה לבינה מקום הצפון להביא שפע הברכה ירדה עתה ולכך אנו גומרים עליה הלל וזהו {<פסחים קיט:ב>} אין מפטרין אחר הפסח אפיקומן ר״ל עתה שנתייחדה המצה והמרור הרמוז במלת פסח פ״ה ס״ח פ״ה מלכו״ת ס״ת בהיפוך ח״ס דהיינו המרור ת״ת אין מפטירין אחר יחוד זה ואין אומרים אז אפיק מיני יחודים אחרים שכבר נתקן הכל. פסח ומצה ומרור ר״ל פ״ה ס״ח דהיינו מלכות שהיתה דומיה בגלות עתה סח כלומר דבר וסח ובכן חזרה להיות מצה ונתחבר' עם המרור דהיינו הת״ת ולכך סח ודבר ובטל האלמות:

*ועתה* אודיעך סוד ד׳ בנים אחד חכם וכו׳ דע כי אחד חכם חס״ד דתמן נחית חכמה. וא׳ רשע גבו״רה דהיינו שמשם נדונין הרשעים. וא׳ ת"ם ת״ת איש ת״ם ואחד שאינו יודע לשאול מלכו״ת והם ד׳ פרצופין ארי״ה שו״ר נש״ר אד״ם אשר נכנסו בקליפות במצרים ולכן אנו מספרים אותם בהגדה השבחים שיצאו מקרבי הקליפות ומאלו הפרצופים יצאו אז ס׳ רבוא ישראל:

*ודע* כי סילוק הקערה כדי שלא ישנו הנערים היינו קערה מלכו"ת קערת כסף הנערים מטטרון וסנדלפו״ן ואנו מסלקים אותה מעליהם כדי שיתעוררו וישאלו ממנה השפעה ולכן שואלין מה נשתנה. שבכל הלילות תתן טרף לביתה ואנו אוכלין ועתה היא תסתלק ומשיבין אנו ואומרים המתינו שאין השפעה היורדת לכם מהשכינה עתה שוה לכל שאר הלילות אלא יותר גדולה לכן אל תרדמו פירוש ירידת למטה בקליפות סוד הקיבה דורמיטא שמשם בא השינה ואח״כ אנו אומרים ישתבח תקנו שלמה הע״ה וזה רמוז ש״מך ל״עד מ״לכנו ה״אל ר״ת שלמה:

*גלתה* יאודה מעוני על שאכלו חמץ בפסח דכתיב ביה {<דברים טז:ג>} לחם עוני: ד״א על שחבלו משכונו של עני כדכתיב {<דברים כד:יב>} ואם איש עני הוא: ד״א על שעשקו שכר שכיר שנא׳ {<דברים כד:יד>}  לא תעשוק שכר עני ואביון: ד"א על שגזל{ו} מתנות עניים שנא' {<ויקרא יט:י>} לעני ולגר תעזוב: ד"א על שעבדו ע"ז שנא' {<שמות לב:יח>} קול ענות. ילקוט איכה {<רמז תתר"י>}:

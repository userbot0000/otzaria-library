%% ענף חושׁים

*דע* ממה שאמרו חז״ל {<ברכות לה:א>} אסור ליהנות מן העולם הזה בלא ברכה בכלל כל ההנאות אמרו כן בין במה שהוא טועם בין במה שהוא מריח בין במה שהוא רואה ושומע שהרי על ארבעה חושים ~כלו~{כולם} תקנו ברכה. חוש הטעם ממה שכתוב {<ויקרא יט:כד>} קודש הילולים לה׳ בא ללמד על כל דבר הנאכל שהוא אסור לו כקדש עד שיהלל כלומר עד שיברך להקב״ה לפניו ולאחריו על אותו דבר וזהו לשון הלולים ולא אמר הלול ~חיש~{חוש} הריח {יש} לו לברך עליו ג"כ ויש בזה אסמכתא מן הפסוק {<בראשית כז:כז>} ראה ריח בני כריח שדה אשר ברכו ה׳ מכאן שמברכים על חוש הריח:

*ועוד* דכתיב כל הנשמה תהלל יה איזהו דבר שהנשמ{ה} נהנית ממנו ואין הגוף נהנה ממנו הוי אומר זה הריח. חוש הראות יש ברכות הרבה כגון הרואה את השמש בתקופת תמוז שיש לברך עליו ברוך עושה בראשי׳ וכן ברכת הלבנה בכל חדש וכן הרואה חמה בתקופתה לבנה בטהרתה וככבים במשמרותם ומזלות בעתם אומ׳ ברוך עושה בראשית וכן הרואה בימי ניסן אילנות שמלבלבות אומר ברוך שלא חיסר מעולמו כלום וברא בו בריות טובות ואילנות טובים להתנאות בו בני אדם וכן שאר הדברים שתקנו ברכה בראייתם. חוש השמע כדאיתא בפרק הרואה על שמועות טובות מברך הטוב והמטיב ועל הרעות ברוך דיין האמת:

*אבל* לא תקנו ברכה כשישמע אדם קול כנור ועוגב ערב מאד שהנפש שמחה בו ונהנית ממנו וכתיב כי קולך ערב:

*והטעם* מפני שהקול אין לו ממש וא״ת הריח גם כן אין לו ממש הרי יש ממש לפירות ומהם יצא הריח. וא״ת אף הקול יש ממש לכלי או לאדם המשורר אינו דומה הריח של הפירות לקול היוצ{א} מגוף האדם או הכלי כי ריח הפרי או הבושם הוא מגופו וקול האדם וקול הכלי אינו מגופו ועצמותו אלא מצד הרוח המנשב בו. ולא תקנו ברכה בחוש המישו{ש} כי הוא בכלל חוש הטעם.{:}

*ומטעם* זה הזכירה התורה ארבעה חושים אלו מפורשים הוא שכתוב {<דברים ד:כח>} אשר לא ~ישמעון ולא יראון~{לשון הפסוק: יראון ולא ישמעון ולא יאכלון ולא יריחון} ולא הזכיר החמישי שהוא המשוש כי הוא בכלל לא יאכלון שהוא חוש הטעם וכו׳ ומחמשה חושים אלו השנים גופניים והשלשה רוחניים מצאנום בהקב״ה וירא ה׳ וישמע ~וירא~{במהדורת ווארשא: וירח} ה׳ לא כן השנים. ומה שהיו החושים חמשה כנגד חמשה חומשי תורה וכנגד ה׳ אורות שבבראשית. וכנגד חמש שמות שיש לנשמה והנה הם שלימות הגוף שהוא היכל הנפש והנפש מראה פעולותי{הם} על ידיהן:

*ובעלי* הטבע החוקרים אמרו כי מחכמת היצירה באדם נבראו בו חמשה אצבעות ביד להיות משרתים לחמשת החושים כל אצבע ואצבע משרת לחוש שלו הגודל לקנח הפה. האצבע לנחירים. ואמה לחוש המשוש לשמש בכל חלקי הגוף בהיות ארוך מכלם: קמיצא לקנח העין זרת והוא קטן שבכלם והוא לקנח האזן. ומחכמת הטבע שכל אצבע ואצבע הולך לחוש שלו בכוונה. ובסדר האצבעות אמרו חז״ל זו זרת. זו קמיצ׳ זו אמה. זו אצבע זו גודל. וכבר ביארו שם בריש כתובות שחמש אצבעות הללו כל אחד ואחד למצוה. זרת למדידת החשן. קמיצה למנחת כהן. אמה לבנין וכלים. אצבע להזאה והזה באצבעו: גודל והוא העבה מכולם לבהן ידו של אהרן לטהר המצורע נמצא{ת} למד חמשה אצבעות שבאדם שבהם צורך הדיוט וצורך גבוה:

*ועוד* תמצא בנפלאות היצירה באדם כי כח המשוש יתפשט בכל הגוף. וחוש הריח מתפשט חוץ לגוף. וחוש השמע מתפשט יותר מן הריח כפי מה שיצטרך לו לאדם יותר וחוש הראות מתפשט יותר מן השמ{ע} כי האדם יצטרך לו יותר וזה ענין גדול לכל מסתכל בו ויורה על שלימות האדם בה׳ חושיו כי מעשה אלהים המה. (שולחן ארבע {<שער א>){:}

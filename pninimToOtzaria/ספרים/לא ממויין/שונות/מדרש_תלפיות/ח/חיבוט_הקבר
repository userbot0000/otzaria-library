%% ענף חיבוט הקבר

*כל* מי שאוהב את הצדקות והתוכחות וגומל חסדי' ומכניס אורחים ומתפלל תפלתו בכוונה אפילו דירתו חוצה לארץ אינו רואה דין חיבוט הקבר ואפילו דין של גיהנם אינו רואה:

*אמ"ה* הכונה לומר כיון שיש בידו כל אלו אע״פ שלא היה ת״ח עכ״ז ניצול מחיבוט הקבר ומגיהנם שכיון שמחזיק במצות אלו מורה שנתחרט על העב{ר} שלא עסק בתורה ועושה תשובה במה שיכול לקיים כדי שישרה שכינה עליו כמו מתפלל בכוונה דשכינה כנגדו ומכניס אורחים ~דמקביל~{במהדורת ווארשא: כמקבל} פני שכינה דרז״ל לתקן מה שלא עסק בתורה דשכינה שורה עליו ס׳ החסידים סי׳ ע״ג:

*ספר* הכוונ{ו}ת דף נ״ה ע״ב בענין חיבוט הקבר אחר מיתת האדם באים המלאכים ומעמיקי׳ הקרקע תחתיו כמלא קומתו ומעמידים אותו שם על רגליו ונותנים בו נשמתו וחובטין אותו במקלות ברזל. עיין שם גם בענין השם שקוראין לו אביו ואמו הוא השם שקוראים לו למעלה ויש ב׳ שמות לכל אדם:

*שׁם* דף נ״ו ע״ב כל הנקבר בערב שבת בשעה חמישית ביום ואילך אינו סובל חיבוט הקבר וזהו סוד יום הששי ה׳ יתירה. ובס׳ טוב הארץ הביא דדוקא הדר בא"י שנקבר בע"ש בשעה חמישית אינו סובל חיבוט הקבר ולא הדר בח״ל:


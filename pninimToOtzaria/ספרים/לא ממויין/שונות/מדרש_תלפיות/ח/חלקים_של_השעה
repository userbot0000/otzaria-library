%% ענף חלקים שׁל השעה

*גליא* רזיא בסוד פנה אל תפלת הע״ר ע״ר שהשע{ה} היא תתר״ף חלקים ורביע שעה הוא ר"ע חלקים עיין שם באורך ובספר קרבן שבת דף ל״ה ע״ג מה שפירש על זה:

*אמ״ה* רמז לדבר {<בראשית לה:ז>} ויהי ער רע בעיני ה׳ מלמד שלא היה ער בלתי הגוף לפני ה׳ כי אם מנין ר״ע בלבד שהוא ר״ע חלקים שהוא רביע שעה ועל זה המיתו כי לצדיק גמור כמותו היות רביע שעה בלתי הגון דבר גדול הוא:

*ובזה* נראה דזהו כוונת חז״ל {<סוכה נב:א>} יצרו של אדם מתגבר עליו בכל יום דכתיב רק רע כל היום וכו' ההתגברות בכל יום הוא שמחטיאו כל היום ונראה בעיניו כאילו לא החטיאו כי אם מעט מזער שיעור ר״ע שהוא רביע שעה ובזה מתגבר להחטיאו עוד ושיעו{ר} הכתוב רק רע כל היום רק מיעוט כלומר מיעוט הוא בעיניו כשיעור רביע שעה שעולה ר״ע חלקים מה שהחטיאו בכל יום כי מה שהחטיאו כל היום חשוב בעיניו מעט כשיעור רע חלקים בלבד כמדובר:

*ואפשר* דזהו רמז הכתוב בנבל בשמואל א׳ סימן ~כ״ד~{כ"ה} ואיש במעון וכו' ושם האיש נבל וכו' והאיש קשה ורע מעללים והוא כלבי כלומר כל כך קשה ורשע היה דבחלק רביעי שעה שהוא ר״ע חלקים היה כולל בה מעללים רעים הרבה ואל תתמה מזה משום שהוא כלבי כלומר הוא עצמו היה היצר הרע וכדאיתא בזוהר שהיצר הרע נקרא כלב וזהו והוא כלבי ירצה הוא עצמו היצה״ר דכל כך שמע לעצתו עד שהפכו כמותו ונעשה כלו יצר הרע ובזה אינו מהתימה דברביע שעה מנין ר״ע חלקים היה עושה מעללים רעים הרבה דכמה כחו של יצ״הר הרחמן לשיזבן:

*ואפשר* גם כן דזהו הכונה בענין המתאוים {<במדבר יא:י>} ויחר אף ה׳ מאד ובעיני משה רע ונקדים קודם מאמר חז״ל בענין העגל אמר הקב״ה שתי פני׳ בזעם כשאני בזעם אתה מבקש עליהם והדבר בהפכו לכן כשבא ענין המתאוים שראה משה שפניו יתברך בזעם ויחר אף ה׳ מאד ובעיני משה רע מקל הענין כאילו לא חטאו כי אם רביע שעה שהוא ר״ע חלקים:

%% ענף כח האיש

*חכמי* הטבע אומרים כי כל גוף העובר לאשה ואין בו לאיש רק הכח הנקרא בלשונם היולי שהוא נותן צורה בחומר כי הזרע בהתערבו עם האשה נותן בו הצורה והתיקון ומבדיל ממנו המותרים שלא יצליחו בעובר ומקפיא אותו כענין הקיבה המקפיא החלב ויש להם ראיות לדעתם האחד מביצת התרנגולת שהיא מגדל' אפרוח כשהיא בא מן הזכר וכשהיא מן המתפלשת בעפר אינה מגדלת אפרוח כלל לפי שהזכר נעדר ממנה שהוא נותן הצורה וכן דעת רז"ל בפרקא קמא דיומא יהבו לי ביעי דספרא מארעא אזל איתבינהו ולא אפרוח: עוד ראיה ממקצת העופות שמולידין בחבוק בלבד ולא נראה בהם פליטת זרע וזה ראיה כי זרע האיש איננו חלק מהעובר: עוד ראיה שלישית מדג הנקבה שתוליד בצים מעצמה ואחר כן כשיפול הזכר זרעו עליהם כל מה שיפול הזרע עליהם יהיה מהם דג וכל הבצים שלא יפול עליהם לא יהיה מהם דג כלל ואין זה נמצא בבעלי חיים בלבד אלא גם בצמחים שאם תקח עץ התמר זכר ותרכיבהו עם התמר שהיא נקבה אז תצליח לעשות פרי והענין כי הזכר נותן לנקבה חמימות עמו ישלים בישול התמרי' זה דעת החכם ראש ~הפלוסיפים~{הפילוסופים} (ר' בחיי ז"ל פ' תזריע):

*אמ"ה* דעת רבותינו ז"ל שלהם נתגלו סתרי מעשה בראשית ומעשה מרכבה ורזא דרזין והיה והווה ויהיה כדכתיב סוד ה' ליראיו כלומר מה שיש לו להקב"ה בסוד מתגלה להם מכח תורתו: אומרים הפך זה שאמרו בסוף פרק המפלת שלשה שותפים יש באדם הקב"ה ואביו ואמו אביו מזריע לובן שממנו מוח וגידים ועצמות וצפרני' ולובן שבעין. אמו מזרעת אודם שממנו עור ובשר ודם ושער ושחור שבעין. והקב"ה נותן בו רוח ונשמה וקלסתר פנים וראית העין ושמיעת האזן ודבור שפתים והילוך רגלים ודעה ובינה והשכל ע"כ הרי בהדיא אמרו שאביו נותן בולד דברים נגד דברי הפילוסוף. ונכה ~הפילוסיף~{הפילוסוף} דבר נכונה במה שדבר בשאר הדברים אבל טעה במה שרצה להשוות הדברים ליצירת הולד כי יצירת הולד לחוד בחכמה נפלאה ודבריו ועניניו אינן הולכים אל הטבע כי כלם דרך פלא כמו שהאריכו חז"ל בנפלאותיו במדרש פ' תזריע אם אדם נתון במקום חם אפילו שעה אחת נפשו מפרכסת לצאת והתינוק עומד ט' חדשים במעי אמו ומעיה רותחין ואינו מת וכו' עיין שם באורך א"כ יצירת הולד אינו אל הטבע כאשר חשב הפילוסוף ולכך רצה להשוות הדברי' שהביא לראיה לענין הולד כי יצירת הולד פלאי פלאים הכל בגזרתו וגזרת חכמתו גם כן שהאב יתן בו הדברים הנזכרים כדי שיהיה השותפות בשיווי בענין הנתינה כשם שהאשה נותנת ממש דברים בולד וגם הוא יתברך נותן גם אביו נותן דברים הנראים בפועל בעצמות וגידין כמדובר בעבור הסבה הידועה לו יתברך:

*שלשה* כחות יש לגוף ותחלת' מהלב והם טבעי' והוא בכבד ולו ז' כחות. הא' משנה הזרע ודם נדות. ב' נותן צורה לולד ולאברים. ג' מושך המזון. ד' מעכל המזון. ה' מחזיק עד שמתעכל. ו' דוחה המותרות. ז' מדבק המזון לאבר ומדמה אותו לאבר שנזון בו. הכח השני נקרא כח חיוני והוא בלב ולו שני כחות. האחד התפשטות העורקים וקבוצם שבהם מתפשט פועל הדבק. שני הוא כח המתעורר שהם אהבה שנאה כעס רצון פחד גבורה וכיוצא:

*הכח* השלישי נקרא כח נפש. והוא במוח ולו תשע' כחות הא' חוש הטעם בלשון ושפתים. ב' חוש המשוש בכל הגו'. ג' חוש הריח באף. ד' חוש הראות בעין. ה' חוש השמע באזן. ו' הדבקות בגידים אשר בו יתנועע האדם אבריו. ז' הדמיון שבו יצייר הדברים אחר שנתרשמו במוח ויזכירם אחד העלם מהעין וירכיב' ויפרידם כמצטרי' וזה בחלום ובהקיץ. ח' המחשבה והוא בכח השכלי שבו ישכיל הפעולות מעשיות ועיוניות. ט' הזכרון שבו יזכור הדבר ששכ' שלשלת הקבלה דף פ' ע"ב:


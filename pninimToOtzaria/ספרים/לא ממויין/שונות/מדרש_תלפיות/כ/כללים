%% ענף כללים

*בעל* עין יעקב במגילה פ"ג בשם התוספות יש אלמלא שהוא כמו אילו לא ויש אלמלא שהוא כמו אילו היה ע"כ. ואומר רבינו תם דהיכא דכתוב אלמלא באלף הוא כמו אילו לא והיכא שכתוב אלמלי ביוד הוי כמו אילו היה ע"כ:

*כתב* הרמב"ם ז"ל בהקדמתו במשניות לסדר זרעים פרק ז' מי שהיה נכבד בעיניו מאד במעלתו על כל המעלות קראו בשמו כגון הלל ושמאי שמעיה ואבטליון וזהו לגדולתם וכבוד מעלתם בשביל שאי אפש' למצוא כנוי הראוי להם לכבד את שמם כמו שאין כנוי לנביאים אבל החכמים שהיו בעיניו למטה ממעלה הזאת יכנה אותם ברבן כגון רבן גמליאל ורבן יוחנן בן זכאי ושהיו בעיניו למטה ממעלה הזאת יכנה שמם רבי מאיר ר' יאודה עכ"ל:

*בסוף* תוספתא דעדיות מי שיש לו תלמידים קורין אותו רבי נשתכחו תלמידיו קורין אותו רבן נשתכחו אלו ואלו קורין אותו בשמו עכ"ל:

*והערוך* בערך אביי גריס מי שיש לו תלמידים ולתלמידיו תלמידים קורין אותו רבינו אעפ"כ לא מצאנו שנקרא רבן אלא נשיאים עיין שם שהוא בארוכה:

*מסכת* ידים פ"ג אמר רבי יוחנן בן יהושע בן חמיו של רבי עקיבא כדברי בן עזאי כן נחלקו וכן גמרו ע"כ: כתב הרמב"ם ז"ל בהקדמתו לסדר זרעי' ויש מהחכמים שלא נכתבה לו במשנה אלא הלכה אחת בלבד ולא הוסיפו לשנות שמו ממשפטי המצות וזה אחד מהם עכ"ל:

*הליכות* עולם שער חמישי פרק ג' בכל מקום שאומר בגמרא תנא דבי רבי ישמעאל כך הלכה ובמקום שאמר דבי רבי ישמעאל תנא אין הלכה כמותו:

*הרמב"ם* בהקדמתו מסדר זרעים דף ג' ע"ג מה שאמרו חז"ל משרבו תלמידי שמאי והלל שלא שימשו כל צורכם רבתה מחלוקת בישראל ונעשי' תורה כשתי תורות זה דבר מגונה מאד והוא דברי מי שאין לו שכל ואין בידו עיקרים ופוגם באנשים אשר נתקבלו מהם המצות וכל זה שוא ובטל ומה שהביאו להאמין באמונה הזאת הנפסדת הוא מעוט הסתכלותו בדברי חכמים הנמצאים בתלמוד שהם מצאו שכל הפירוש המקובל מפי משה והוא אמת ולא נתנו הפרש בין העיקרי' המקובלים ובין תולדות העניינים שיוציאו אותם בעייון אבל אתה אל יכנס בלבך ספק שמחלוקת בית שמאי ובית הלל באומרם מככדין את הבית ואח"כ נוטלין לידים או נוטלין לידים ואח"כ מכבדין את הבית ותחשוב שאחד מדברים האלו אינו מקובל מפי משה בסיני אבל הטעם הגורם להיות חולקים הוא מה שנזכר בתלמוד שאחד מהם אוסר ~להשתמר~{להשתמש} בעם הארץ והשני מתיר וכן כל מה שידמה לאלו המחלוקת שהם ענפי הענפים אבל מה שאמרו משרבו תלמידי שמאי והלל שלא שמשו כל צורכם רבתה מחלוקת בישראל ענין זה מבואר שכל שני אנשים בהיותם שווים בשכל ובעייון ובידיעת העיקרי' שיוציאו מהם הסברות לא תפול ביניהם מחלוקת בסברת' בשום פנים ואם נפלה תהיה מעוטה כמו שלא נמצא שנחלקו שמאי והלל אלא בהלכות יחידות וזה מפני שדעו' שניהם היו קרובות זה לזה בכל מה שיוציאו בדרך סבר' והעיקרים כמו כן הנתונים לזה כמו העיקרים הנתונים לזה אבל כאשר רפתה שקידת התלמידים על החכמה ונחלשה סברתם נגד סברת הלל ושמאי ובם נפלה מחלוקת ביניהם בעייון על דברים רבים שסברת כל אחד מהם היתה לפי שכלו ומה שיש בידו מן העיקרים ואין להאשימם בכל זאת שלא נכריח אנחנו לשני חכמים מתוכחים בעייון להתוכח כשכל יהושע ופנחס ואין לנו ספק כמו כן במה שנחלקו בו אחרי שאינן כמו שמאי והלל או כמו שהוא למעלה מהם שהקב"ה לא ציונו בעבודתו על ענין זה אבל צונו לשמוע מחכמי הדור כמו שאמר אל השופט אשר יהיה בימים ההם ועל הדרכים האלו נפלה המחלוקת לא מפני שטעו בהלכות ושהאחד אומר אמת והשני שקר ומה מאד מבואר זה לכל המסתכל בו ומה יקר וגדול זה העיקר ובמצות ע"כ:

*רבוי* אחר רבוי למעט שנאמר גם את הארי גם את הדוב הכה עבדך אילו נאמר ארי ודוב הייתי אומר שתי חיות רעות הכה בלבד לכן אמר עוד שני רבוים בארי ושני רבוים בדוב לרבות שני גורי ארי ושני גורי דוב והרי שהרג ששה ולא אמרו רבוי אחר רבוי אלא למעט כי אם בשני רבויים זה אחר זה אבל שלשה או ארבעה רבויים כלם מרבים. ספר הפליאה:

*כתב* הרשב"א ז"ל שכל מקום שיש מחלוקת בין הפוסקים אם נמצא שהירושלמי מסייע א' מהם הכי נקטינן דדוקא כשחולק הבבלי עם הירושלמי נקטינן כבבלי דהוא בתרא אבל כשיש ספק בבבלי ובירושלמי אין ספק ירושלמי עדיף:

*בכללים* הא דאמרינן אין מוקדם ומאוחר בתורה בשתי ענינים אבל בענין א' יש מוקדם ומאוחר דאם לא כן איך שייך כלל ופרט וכו' לזה דרשו רז"ל ותהר ותלד מקיש לידתה להורתה דליכא למימר האי ותהר קאי אתחלת נשואין ואין מוקדם ומאוחר לפי שהוא בענין אחד:

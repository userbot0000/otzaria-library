%% ענף כנעני

*ציוני* שם והכנעני אז בארץ כתבו המקובלי' שאין ישוב בשום מקום עד שהמלאך הממונה עליהם יבא ויעשה חזקה לשם וזהו שאמר תחל' והכנעני אז בארץ ואח"כ אמר והכנעני אז יושב בארץ וכו' פ' לך לך:

*תנחומא* ארץ כנען בגימטריא קץ ראה הקב"ה במצרים שאין זכות לישראל לגאול קודם זמנם ונזכר רשעת הכנעניים ודילג ק"ץ בגימטריא כנען רד"ו שנים מן ת':

*ספר* יצירה להראב"ד ז"ל דף ל"ט ע"א שארית ישראל לא יעשו עולה ולא ידברו כזב ולא ימצא בפיהם לשון תרמית כי ה' אלהים אמת. וזהו סוד ולא תשקרו איש בעמיתו וכנען שהוא מדרכי התמורות צוה לבניו אל תדברו אמת אהבו את הגזל שנאו את אדוניכם שנא' כנען בידו מאזני מרמה לעסוק אהב בלי ספק וזהו ולמדתם אתם את בניכם לדבר בם בדברי סרה:


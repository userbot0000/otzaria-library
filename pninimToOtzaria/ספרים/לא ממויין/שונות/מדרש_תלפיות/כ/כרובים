%% ענף כרובים

*לא* זכה משה רק כרובים מאנפי זוטרי וביקש ליכנס לארץ ישראל להשיג ישראל ולאה שהם סוד כרובים רברבא וכו' מ"ע אופן צ"ב:

*כשהיו* שני הכרוכים ופניהם איש אל אחיו אז שלום ושלוה בעולם שכן שלום ושלוה ג"כ בגימטריא יעקב וישראל ועל זה נאמר יהי שלום בחילך כנגד הכרובים של מטה ושלוה בארמנותיך כנגד הכרובי' של מעלה אנפי רברבי: למען אחי ורעי הם סוד הכרובי' שבת אחים גם יחד אזי אדברה נא שלום בך וכו' שם אופן צ"ב:

*ספר* סודי רזי סוד הכרובים לא גילה הקב"ה לאד' הראשון ולא לאברהם יצחק ויעקב רק למשה ושמונה כרובים הם עכ"ל ועם זה נראה לי לפי שמשה פני חמה שיש לחמה שמונה מלאכים המנהיגים אותה חמשה ביום ושלשה בלילה וזהו סוד שמונה פסוקים בתורה שכתבם יהושע או משה בדמע כדרז"ל בבא בתרא גם התורה ניתנה בשמונה דרגין טמ"א טהו"ר פטו"ר מות"ר חיי"ב זכא"י כש"ר פסו"ל והם שמונה תיבו' של פסוק וזאת התורה וכו' אופן צ"ג:

*אמר* רבי יאודה כשהיה נכנס כהן גדול לבית קודש הקדשים הוה מטמטם עינוי דלא לאסתכלא במה דלא אצטריך והוה שמע קול גדפי כרובייא מזמרי ומשבחי משם הוה ידע כהנא דכלא בחדוא ויפיק בשלם ועם כל דא בצלותיה הוה ידע דמילין נפקין בחדותא ומתקבלן ומתברכן כדקא יאות וכדין חדוותא היא בעלאי ותתאי: זוהר פ' קדושים דף ק"ב ע"א:

*ענין* הכרובים והשכינה עמהם ק' דהלא אסור לעשו' פרצוף אדם וכו' אלא לומר ודבר עם משה פני' אל פנים כאשר ידבר איש אל רעהו וכו' וכן נאמר אז נדברו יראי ה' ה' איש אל רעהו וכו' וכנגדם עשה הקב"ה כרוכים להודיע כי לא יעשה ה' אלהים דבר כי אם גלה סודו אל עבדיו הנביאים הרי סוד אחד לשנים וכן הגזרה של מעלה לא תצא עד שישאו ויתנו בדבר שני שרפים בדבר אחד והם כנגד אב ב"ד וחכם ונשיא ומכריע וכנגד כסא דין וכסא רחמים וכן השרפים אחד מימין ואחד משמאל וכאשר קול ה' בין שני כרובים והשני כרובים כשני תאומים אחד כנגד מדת רחמים וא' כנגד מ"ה דגמת כורסוון רמיו א' לדין וא' לצדקה וכאשר יש על הצדקה נכנסים מלאכי שלום ואין מלאכי חבלה ושרי האומות רשאין ליכנס: ובימי איוב יצא הכרוז כל צבא מרום יבאו לפני הכבוד ויבאו בני האלהים וכשיצא הכרוז של כסא צדקה נשארו השטן ומלאכי חבלה לחוץ ציוני ס' משפטים:

*מערכת* האלהות הכרובים נתהפכו פעמים נשים ופעמים אנשים כשישראל עושין רצונו של הקב"ה מתלבשת בחסד שמשם נמשך יצר הטוב באדם וכשישראל אין עושים רצונו של הקב"ה ח"ו מתלבש' מן הפחד שמשם נמשך יצר הרע המצוי באשה יותר מהאיש:

*שפתי* כהן דף קכ"ד ע"א הכרוכים הם דמות ב' תינוקות תרגום תינוק רביא לומר שהקב"ה מלמד תינוקות שמתים כשהם קטנים ואמרו חז"ל על הכפורת יהיו פני הכרובים כתלמיד הנותן עיניו למטה מפני אימת רבו ולזה נרמז כאן קודם עשיית המשכן שאין מבטלין תינוקות של בית רבן אפילו לבנין בי"המ:

*בענין* הכרובים הכרובים צורות המה וצורות הם כחות והם שנים כח השכל בימין להבין במושכלות ובמורגשות להטיב אך לא להרע: וכח השמאל מתעורר להטיב ולהרע: ומאמר הבראשית רבה המבואר במורה פרק מ"ט גבי להט החרב המתהפכת ואת הכרובי' מתהפכים פעמים אנשים פעמים נשים פעמים רוחות פעמים מלאכים: זה פתרונו פעמים אנשים להתעורר בשכל האנושי: פעמים נשים לנטות אחר תאוות הגופניו' ודעתם קלה עליהם להתהפכות בנשים: פעמים רוחות הרוח שוכן בלב לנטות אחר הגאוה והכעס והשררה והם הרוחות הרעות והשדים: פעמים מלאכים להתחזק אחר רצון הנשמה בשכל האלהי כשכלים הנפרדים הנה כלל כל כרוב על שם לקבל וללמד המשכיל: פירוש הכרוב הוא צורה לחומר להדריכו בשכל ולא כסוס כפרד שלא ידריכהו רק ברסן ~ומסג~{דפוס ווארשא ואיזמיר: מתג}: מסכ"י:

*כרובים* מלה של כרובים בכל מקום עם הכ"ף לזכר ככף במלת חנוכה שהיא יסודית ולעולם לא נעדר' כן לא העדירו כ"ף כרובי' לומר רוביא: שם

*אמ"ה* כפי אשר כתבנו לעיל שכל כלי המשכן רמוזי' באדם יובן פסוק שאמר הקב"ה למשה ועשו לי מקדש וכו' ככל אשר אני מראה אותך את תבנית המשכן ואת תבנית כל כליו וכן תעשו כלומר ועשו לי משכן ודע שכל כלי המשכן הם דמיון בכל אשר אני מראה אותך דייקא כלומר בך בגופך כי כל אברי גופך הם דמיון כלי המקדש וכן דומה ודומה תעשו:

*רבינו* בחיי ז"ל פ' תרומה דף ק"י ע"ג הכרובים במקדש ובמשכן מופת ועדות למציאות מלאכים שכשם שנצטוינו באמונת מציאות הש"י והוא העיקר הראשון מעיקרי התורה כן נצטוינו במציאות המלאכים והוא העיקר השני לפי שהמלאכים הם משפיעי' כח השכל ומשימים הדבור בפי הנביאים במצות השם יתברך שאלמלא כן אין נבואה ואם אין נבואה אין תור' ומפני זה צוה הכתוב מעשה הכרובים להורות על מציאו' המלאכים ומה שהיו שנים ולא אחד כדי שלא תחשוב שהוא צורת האל הנעבד ואם תאמר יש לך להסתפק בשתי רשויות אין זאת שהרי הם פורשים כנפים למעל' מקבלים שפע כח הבא להם מלמעלה זהו דעת הרמב"ם ז"ל בענין הכרובים עם קצת לשונו: ומפני שהכרובי' לדעתי הם רמז למציאות המלאכים והמלאכים רבים על כן נוכל לומר לפי זה כי באה מלת כרובים לרמוז על לשון רבים והשם אלהי ישראל עליהם כאומרו יושב הכרובים:

*אמ"ה* לדעתי ענין הכרובים להורות על ענין תחיי' המתים ולחזק אמונה זאת בישראל בראות' הכרובים בצורת רביא מעצי שטים מצופים זהב דבר צומח ועכ"ז היו מהפכים בעת רצון פניהם איש אל אחיו והדבר בהפכו כשאין רצון ח"ו כאילו רוח בקרבם ובראותם כך יודעים באמתות בעיקר אמונת התחייה שאע"פ שחזר הגוף לעפר כחו יתברך לתת בו רוח ולהקימו ולרמוז שהתחיי' היא לעוסקים בתור' ולהמחזיקי' בה כאומרם חז"ל כל העוסק בתורה טל תורה מחייהו היו הכרובים במקום הארון ששם לוחות התורה והארון היה של עץ מצופה זהב לרמוז גם המחזיקים ביד ללמדיה בכלל התחייה והיה קולט עץ באמצע שהעץ רומז לעם הארץ:

*והנה* כיון שהאיש דוקא מצווה בעסק התורה לא האשה יש פתחון פה לומר שהאיש שעסק בתורה טל תורה מחייהו לא כן האשה לכן לרמוז שאיש ואשה שווין היו הכרובים צורת זכר ונקבה מעורים זה עם זה ומה גם שהאשה גורמת להחזיק לאיש לתורה כאחז"ל כל השרוי בלא אשה שרוי בלא תורה וכו' והכרובים פורשי כנפים למעלה לרמוז שתחיי' המתים הוא בטל היורד עליהם מלמעלה וכאילו מכווני' תמיד בכנפים פרושות למרום שיוריד הטל הזה של תחייה להחיות מתים:

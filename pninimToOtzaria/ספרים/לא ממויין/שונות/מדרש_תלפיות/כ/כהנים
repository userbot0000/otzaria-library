%% ענף כהנים

*אמר* רבי יוחנן בא וראה כמה גדול כחן של כהנים שאין לך קל בעופות יותר ~ממוראת~{ממוראה} ונוצה פעמים שהכהן זורקן יותר משלשים אמה. זבחים פרק ו' וכן איתא בפתיחתא דאיכה בדברי ר' יהושע דסכינן בשם רבי לוי אמר רבי חנינא המוראה הזו דבר קל הוא והיה הכהן זורקה על הכבש שנים ושלשים אמה לאחורי ידו עכ"ל:

*עשרה* מאמרות כשם שנצטוה אדם לאכול מכל עץ הגן חוץ מעץ הדעת כן בדוגמא זו נצטוו הכהנים לאכול קדשים בכל המינים חוץ מן העולה מאמר חיקור דין חלק ב' פרק י"ז דף י"ט ע"ב וג':

*שאלו* את רבי נחוניא בן הקנה למי נושאים כפים א"ל לרום שמים שנאמר תהום נתן קולו רום ידיהו נשא וכשישראל יודעים שם הנכבד ונושאים כפיהם מיד הם נענים שנאמר אז תקרא וה' יענה אם אז תקרא וה' יענה מיד מאי ניהו אז ללמד שאין רשות לקרות לאלף לבדה אלא ע"י השנים היושבים ראשונ' במלכות ועם הא' הם ג' נשארו שבעה מאמרות והיינו אז שנא' אז ישיר משה. וכן בעלי הסוד רמזו שנאמר למנצח על השמינית והוא אז בו ג"ח וסוד ההגוי באהיה ודרשו בו חז"ל שכינורו של דוד הע"ה ח' נימין היה לו מספיק למבין. ציוני פ' נשא:

*במדרש* רבי נחוניא בן הקנה א"ר יוחנן מאי דכתיב והיה כאשר ירים משה ידו מלמד שהעולם מתקיים בשביל נשיאות כפים:

*יברכך* ה' וישמרך הברכה מלמעלה מאת השם הגדול מעלות עליות לעלות תחתיות עד כנסת ישראל שהוא השמירה. שם

*יאר* ה' פניו ר"ל השם הגדול שהם פנים מאירים לשאינן מאירים:

*ויחנך* תשא חן בעיניו הוא החן הגדול המאיר לעולם כענין שנאמר עולמי עולמי הלואי ותהא מעלת חן לפני כל שעה. ויקרא עולמי עולם השפל בשעה שעושין רצונו של מקום והאומר שקרא לשכינה עולמי אינם טועים:

*ישא* ה' וכו' כתב מאירת עינים ישא רומז לכתר וישא מלשון סילוק כמו וישא פרעה את ראשך מעליך ופניו לשון כעס כמו ופניו לא היו לה שהם פנים של זעם שהוא הפחד כלומר הכ' יסלק מעליך כח הפחד וישלם לך לצורכך כח השלום עכ"ל:

*ישא* ה' פניו אליך על דרך וישא פניו אל המים ממעל שהוא השכינה (ס"א) הבינה כי אחרי האיר הפעם ונתייחדו דו פרצופים ישא ויעלה העטרה לתפארת אשה לבית בעלה מתזנה מנכסיו ויעלה השכינה בתפארת ישראל וזהו וישם לך שלום כי תשלום שלם בביתו ויהיו כל המדות האלו נשלמים וכו':

*ושמו* את שמי ר"ל שמי הגדול ואני אברכם זה כבוד השכינה. ציוני פ' נשא:

*צרור* המור פ' ויצא טעם שהיו קוראין לכהן גדול אישי כהן גדול ולא אדוני או בעלי משום דזה השם קראו לאה אמנו הפעם ילוה אישי אלי וגם מצד אומנותו שהיה באש ומאכלו באש דכתיב אשי ה' ונחלתו יאכלון עכ"ל:

*נהר* ס"ג עין הקורא בסוד ברכת כהנים דע כי שבעה מיני אושר נבראו בעולם ואלו הם חכמ' בנים. חן חיים עושר ממשלה שלום. וכלם רמוזים בברכת כהנים וכן מצינו בס' יצירה פ"ד שלא נבראו בעולם יותר משבעה מיני אושר הנז' ולכן צריך הכהן המברך שיכוין בכל אלו שבעה מיני אושר על ~הסיד~{הסוד} במלת יברכך צריך לכוין שהאל יתברך ישפיע חכמה על כל ישראל כמו שכתב בספר הקנה ז"ל אין ברכה אלא חכמה שנאמר ויברך אלהים את שלמה וכתיב וה' נתן חכמה לשלמה וכן בספר הבהיר אין חכמה אלא ברכה. ובמלת וישמרך צריך לכווין לבנים שהאל יתברך יתן בנים לישראל שאין לך שמירה לאדם שלא ימחה שמו מישראל אלא בבנים ובבנים נשמר מכל רע ובמלת יאר צריך לכווין שהאל יתברך יוסיף לישראל חיים טובים על בריאתו כי מי שהוא חי ובריא יש לו מאור פנים: ובמלת ויחנך צריך לכוין שהשם יתברך יברך לישראל בנשיאות חן:

*ובמלת* ישא ה' פניו אליך צריך לכוין שהאל יתב' יברך את ישראל בעושר ובממשלה דהא בהא תלייא שאין ממשלה אלא בעושר ואין עבדות אלא בעניות כאמור וכי ימוך אחיך עמך ונמכר לך והענין שהעולם השפל וג"ע התחתון נבראו בעולם דהיינו עולם השפל נברא לעכו"ם וגן עדן לישראל וכמו שאין עכו"ם עתידין ליהנות מגן עדן עליון כן לא היה ראוי לישראל ליהנות מזה העולם השפל רק שיהיו משועבדים ועניים ומיוסרים ונבזים בעיני העכו"ם נמצא שכל העושר והממשלה שנהנין ישראל בעולם הזה הוא שלא כדין ואין לך משוא פנים גדול מזה: ובמלת וישם לך שלום צריך לכוין שהאל יתברך יברך את ישראל בברכת שלום כמשמעו. חסד לאברהם:

*ביב"יה* בגימט' וזי"ו כי אין מלאך ברקיע שנהנה מזי"ו שכינה יותר מזה. ביבי"ה בגימט' הוא טוב לפי שהוא טוב לישראל ורע לאומות העולם והוא מליץ בעד ישראל. ביבי"ה בגימטריא האוהבי לפי שהוא שר של ישראל והוא כהן גדול כאהרן הכהן שהיה כהן גדול שאוהב שלום ורודף שלו' והוא אוהב את ישראל ביבי"ה הו"א אגו"ז ונמשלו ישראל לאגוז שנאמר אל גינת אגוז ירדתי מה אגוז כיון שאדם מנענע אחד כלם נופלין כך ישראל וכן שר הפנים כיון שמשביעו אדם כאילו השביע כל מלאכי מרום ביבי"ה בגימט' הכ"ה בי"ה:

*הזרוע* והלחיים והקיבה. הכוונה בזה הזרוע שכר השחיטה שהיא בזרוע והלחיים שכר הברכה שהיא בלחיים והקיבה שכר הבדיקה. והוא ג"כ לרמוז שזה השבט הוא זרוע ישראל וכחם וגם הוא המתפלל עליהם ובזכותם יוכן להם המזון. ספר מנחה בלולה פ' שופטים:

*אמ"ה* בענפים דלעיל כתבתי טעמים אחרים:

*שפתי* כהן פ' שמיני וישא אהרן את ידיו אל העם ויברכם וירד מעשות החטאת העולה והשלמי' לפי שהקריב ג' דברים חטאת עולה ושלמים לכך ברכם ברכת כהנים יברכך ה' וישמרך שישמרך מן החטא זהו נגד חטאת שלא תחטא עוד. יאר ה' פניו אליך נגד העולה שאחר שלבן לבו מהרהור הוא בהארת פנים ועולה בא ג"כ על הרהור. ישא ה' פניו אליך נגד שלמי' ופירוש ישא כמו וישא משאת מאת פניו כמו אדם שמקבל ממנו מתנות ופירש לו שלומותיו וזהו וישם לך שלום:

*מדרש* נשא פ' י"ג ולא יכלו הכהנים לעמוד לשרת מפני הענן כי מלא כבוד ה' את בית ה' מלמד שנתנה רשות למחבלים לחבל וכה"א ושכותי כפי עליך עד עברי מכאן שניתנה רשות למחבלים לחבל וכו':

*כתב* הרא"ש ז"ל דכהנת נמי חייבת ליטמא על ששה מתים. חרדים דף כ"ז ע"ב:

*רז"ל* אבנט של כהן גדול היה ל"ב אמות ואבנט מכפר על הרהור הלב וכו':

*אמ"ה* אפשר דכיון שהאבנט היה כנגד הלב ומכפר על הרהור הלב לכך היה אמות כמנין ל"ב והם ל"ב לתיבות חכמה שמקורם בלב ששם משכן הנשמה וכתיב חכם לבב ואמיץ כח שהחכמה בלב:

*רבינו* בחיי פ' תצוה דף קי"ו ע"ב פלא גדול היה בכהנים המקריבין קרבנות בכל יום שלא היה גופם לבוש אלא הכתונת לבדה שהיא חלוק והם סובלים הקור בימות הגשמים ולא היו מתים ולכן אמרו חז"ל שמעמידין על הכהנים ממונה אחד לבקר אותם ולרפא תחלואיהם לפי שהיו רובם חולים מחולי מעיים מפני שהיה עבודתם בכל ימות השיה בחלוק לבד בשעת עבודה ועוד שהיו תמיד על הרצפה יחפי רגל:

*אמ"ה* הקב"ה אינו משנה הטבע ואפילו שהיו הכהנים עסוקים בעבודת הקדש כיון שהיו יחפים על הרצפה והיו בחלוק בלבד גם בימות הגשמים הטבע היה עושה פעולתו והיו חולים מבני מעיים הבא מחמת צינה אך זכות המעשה ושמחת העבודת הקדושה היה מצילן מן המית' ומה גם שמהמקדש יוצא ~קיים~{קיום} לעול':

*ילמדנו* הכהנים נקראים ~שילים~{שולים} שנאמר ושוליו מלאים את ההיכל אלו שמונים כהנים שהיו עם עוזיהו:

*אמ"ה* נראה שנקראים שולים מה שולי הבגד הם לכבוד ולתפארת ללובשו כך הכהני' הם כבודם של ישראל שעל ידם מתכפרים ואין כבוד גדול מזה:

*ילקוט* שמואל דף כ"ד ע"א משם השוחר טוב ועלי הכהן יושב א"ר אמי אף למלכי בית דוד אין ישיבה בעזרה ולמי היתה ישיבה לכהן גדול שנאמר ועלי הכהן יושב על הכסא:

*אמ"ה כאן במשכן של משה הוא דוגמא של מעלה מה למעלה כלם בעמידה ולא ניתן רשות ישיבה כי אס למטטרון שר הפנים הכהן הגדול דכתיב בו כי שמי בקרבו ~ישיבה~ גם למטה אין ישיבה בעזרה כי אם לכהן גדול כי שמו בקרבו דשם המפורש היה עליו שכתוב בציץ קדש לה' והוא היה מוציא שם המפורש בפיו:

*וכיון שכהן גדול של משה היה מכפר עונותיהם של ישראל והוא דוגמת כהן גדול של מעלה הוצרך להזהיר בתורה על מטטרון כי לא ישא לפשעיכם וכו' משום דשם נופל טעות ויבאו להמירו בו משא"כ בכהן גדול של משה שהוא בשר ודם ותולים שמכפר עונותיהם של ישראל בתפלותיו ובקרבנותיו להקב"ה:

*ספר* יצירה להראב"ד ז"ל דף מ"ט ע"ב דע כי שם אחת מונח לעטרה שנאמר ובאחת יבערו ויכסלו ולפיכך כהן גדול מונה ביום הכפורים אחת: אחת ושתים. אחת ושלש. אחת וארבע. אחת וחמש. אחת ושש. אחת ושבע. לפי שצריך כהן גדול ליחד העטרה עם כל אחת ואחת מהספירות:

*בעבור* כי הכהנים מתכפרים נצטוינו לחלוק להם כבוד שנאמר וקדשתו ואמרו חז"ל לכל דבר שבקדושה. עוד מן הטעם הזה נצטוו~נו~ לישא בתולה כי כלי שישתמש בו קודש אין ראוי שישתמש בו אחר ואפילו אלמנת כהן וכל זה בכהן גדול. עוד מן הטעם הזה נצטוו הכהנים לטבול בשעת העבודה כי המים הם רמז למים העליונים שהם מים מרוח והם חס"ד אבל כשהוא שתוי אסור להכנס וגם להורות כי להם להורות בתורה כי התורה היא חסד וזה הדין הוא לכל אדם שלא להורות כשהוא שתוי כי הכהן והתורה הם ממדה אחת והיא מדת חסד שנאמר ותורת חסד על לשונה. רקנטי

*פסיקתא* בהרמב"ן ז"ל משמע מדברי המדרש והנה מלאכי אלהים אלו כהנים גדולים שנקראו מלאכים אבל כהנים הדיוטות אע"פ שעולים ויורדים בכבש המזבח לא נקראו מלאכים:

*יד יוסף* וכי יזיד איש וכו' מעם מזבחי תקחנו למות ר"ל הכהן גדול יערים הלא הקב"ה חפץ בקרבנות אשה ריח ניחוח אם כן אם אני הורג הנפש לא יהרגוני כי מי יקריב קרבנות שאסור שיקריב רק כהן גדול כמוני לזה אמר אפילו מעם מזבחי:

%% ענף כלי המקדש

*סוד* הארן והכפרת והכרובים שהם פורשים כנפים ומחוץ לפרכת סדר המטרה ומזבח הקטרת והשלחן ומחוץ לפתח המשכן מזבח העולה ואת כל כליו ואת הכיור ואת כנו ואלה הדברים שהם כבוד המקום:

*הארון* אשר בו שני הלוחות אשר בם עשר הדברות חמש הראשונות רוחניות ויש בהם הזכרת השם וחמש שניות גופניות ואין בהם הזכרת השם כנגדם שני חדרי הלב הגדולים בימין יצר הטוב והפכו בשמאל וכסוי הלב ושני האזנים אשר עליו מלעיל כנגד הכפרת והכרובים כי אלה האזנים כדמות כנפים פרושים ומחוץ לפרכת הפרכת הוא הטרפש החוצץ בין האברים הרוחניים לגופניים:

*דבר* המטה היא המדה אשר בה יסוד האש ומזבח הקטרת הוא דם הכבד אשר הוא מתוק ומקום הנפש המתאוה שם הכוספת כל ריח ניחוח והשולחן הוא הכרס מקום המאכל: ומחוץ לפתח המשכן מזבח העולה המעכל כל הנתון בו הוא כרס התחתון הטוחן המאכל ומעכלו. ואת כל כליו המסס ובית הכוסות ומעים: הכיור הוא השלפוחי' מקום קיבוץ המים. ואת כנו הוא המושב. הכיור לטהרו מכל טינוף לקדשו לכבוד המקום בבאו אל הקדש וכן האדם צריך לטהר נקביו בבאו בית אל שנאמר שמור רגליך באשר תלך אל בית האלהים:

*שמונה* עשר דברים היו משכן והם משולשים: בגדול החל הוא עולם הזה בכללו הכדורי הכולל הכל עולם השכל ועולם הגלגלים ועולם השפל הוא כדור ד' היסודות והארץ בכלל והשני האמצעי הוא המשכן:

*והעולם* הקטן הוא האדם אשר כל זה העולם השפל נברא בגללו והוא תכליתו ותכלית האדם היא נפשו ותכליתה לשוב אל העולם העליון הוא עולם השכלי ותכליתם לעבוד בוראם.

*עתה* נפרש דמיון העולם והמשכן והאדם. שמים בעולם. יריעות במשכן. וכתיב נוטה שמים כיריעה והראש באדם הוא כדורי: רקיע מבדיל בין מים למים. במשכן פרכת מבדיל באדם הבדל בין כלי נפש לכלי מאכל. אור בעולם. במשכן אור שכינה. באדם אור הנפש הארץ בעולם. אדנים במשכן. רפש באדם:

*מלאכים* בעולם כרובים במשכן. מחשבות הלב באדם. צמחים בעולם. לחם הפנים במשכן. נפש הצומחת בגוף האדם ושיער וזקן וצפרנים:

*מאורות* בעולם מנורה במקדש. עינים באדם. עוף בעולם. עוף בקרבן כנפי הריאה באדם. בהמה בעולם וכן בקרבן וכן באדם ידיו ורגליו הולך בם על ארבע רק קומתו זקופה כמלאך. בעולם שמחות ואנחות. במשכן כלי שיר ושחיטה ושרפה. באדם כבד וטחול. בעולם אדם במשכן כהן גדול. באדם הלב. בעולם מלאכת השמים. במשכן ארון ולוחות. באדם שכל וחכמה. בעולם ד' רוחות במשכן קלעים ויתדות באדם מיני הכחות הזן המדמה המרגיש המתעורר. בעולם מעשה יום השבת ויכלו השמים: במשכן ותכל כל עבודת המשכן וחנוכת המזבח. ובאדם מילה ואז האדם שלם:

*ילקוט* על פסוק טובה חכמה עם נחלה. צלצל שבמקדש של משה היה ושל נחשת היה ונשבר ותיקנוהו ולא היה קולו עב כמו שהיתה חזרו ונטלוהו וחזר לכמות שהיה. חליל שבמקדש של משה היה ושל קנה היה נשבר ותיקנוהו ולא היה קולו עב כמו שהיה וחזרו ונטלוהו וחזר לכמות שהיה. מכתשת שבמקדש של משה היה נשברה ותיקנוהו ולא היתה מפטמת כמו שהיתה וחזרו ונטלוהו וחזרו לכמות שהיתה אלו שני כלים של נחשת לא היה שולט בו חלודה דכתיב נחשת ממורט וכו'. מגרפה רב ושמואל רב אמר נקבים היו בה וכל אחד ואחד היה מוציא מאה מיני זמר וחד אמר מאה נקבים היו בה וכל אחד ואחד היה מוציא עשרה מיני זמר ומדברי שניהם היה מוציא אלף מיני זמר:

*אמ"ה* כמו זר נחשב היות נופל שבירה בכלים שעשה משה עד שהוצרכו לתיקון. ולכאורה י"ל שהקב"ה מגיד מראשית אחרית וראה שעתידין לחטוא בע"ז ואפשר שבראותם כלים אלו בלתי נופל בהם הכליון אפשר שיטעו עמהם ללוקחם לע"ז על דרך שטעו אחר נחש הנחשת שעשה משה עד שבא חזקיהו המלך וכתתו כאחז"ל שהנה העובדי ע"ז אין מקפידין להשתחו' לאיזה כלי של עץ או אבן בראותם בו איזה דבר להכינו להשראות עליו התלבשות הסטרא אחרא כענין כהני דגון שלא היו דורכין על המפתן באומרם שהמתלבש בדגון הניחו ונתלבש על המפתן כמאמר ריש לקיש במס' ע"ז לא כן בראותם שנפל בהם שבירה:

*עי"ל* רמז הקב"ה בשלשה כלים אלו מכתש"ת וחל"ל וצלצ"ל בהפיל בהם השבירה והתיקון לכמות שהיו כל מה שהיה עתיד המקדש ליחרב ויהיו עתידין ישראל להיות תחת השיעבוד מכתשי"ם להם ומח"ללין להם ואומרים להם אבדה תקות כצ"ל ימיכם עלי ארץ וזהו מכתשת וחליל וצלצל ואחר שבירתם בגלות עתידין לחזור כמות שהיו המעלות והממשלה:

*ובענין* המגריפה שהיה מוציא מאה מיני זמר וחד אומר מאה נקבים היו בה וכל אחד היה מוציא עשרה מיני זמר וכו' הוא רומז על המדות כל אחד כלולה מעשר והם מאה והעשר מאה בין כלם עולה אלף כנודע לפי שכל כלי המשכן והמקדש היו רומזים לסודות עליונים כנודע:

%% ענף כפולים

*ילקוט* תהלים סי' תרמ"ג כי עשית משפטי ודיני זה אחד מחמשה דברים הכפולים: עדי וסעדי. פרא וערוד. עצמיו וגרמיו. זקנה ושיבה:

*אמ"ה* אין הכונה שמשפט ודין הכל ענין אחד וכן זקנה ושיבה הכל אחד אלא שכפל וכן כלם שהרי זקנה לחוד כדאמרינן במדרש פ' חיי שרה ואברהם זקן וכו' אם נתתה לי זקנה תן לי שיבה עמה עיין שם הרי דשיבה לחוד וכן במשפט ודין משפט הוא דין משותף ברחמים הרי שמשפט לחוד ודין לחוד כמו שכתב בספר שערי אורה וכו' וכן יש הפרש בשאר החלוקות דוק ותשכח אלא כוונת המאמר שהם דברים כפולים דאין צורך מחלוקה אחת כגון זקנה ושיבה דכיון דשאל שיבה זקנה בכלל משום דשיבה יותר מזקנה ומה צורך לומר זקנה אלא שכפל:

%% ענף כוכב

*כסיל* וכימה הם כלל כל י"ב ויש כהם סודות עמוקי' עיין שם בארוכה. מ"ע אופן קכ"א:

*תוספות* דף צ"ד ע"א כל הישוב כלו תחת כוכב אחד עומד והך פליגא אהא דאמר בעלמין כל העולם כלו שליש ישוב שליש ים שליש מדבר דאם כן לא היה להם ברקיע אלא ג' כוכבים יעיין שם:

*שם* דף י"ב ע"א מן השמים נלחמו הכוכבים ותימה למאן דאמר העולם כלו תחת כוכב אחד עומד היאך ירדו הכוכבים והלא מאחד נתמלא העולם וי"ל דלא איירי אלא בכוכבים של הגלגלים שהם מזלות קבועין אבל שאר כוכבים קטנים הם:

*תוספות* (חגיגה די"ב) העולם מסופו ועד סופו ת"ק שנה וצריך עיון למאן דאמר כל העולם כלו תחת כוכב עומד היכי קיימי כל אינון כוכבי' שנראים ברקיע. ויש מפרשים שעל ים אוקיינוס כדאמרי' בפרקי רבי אליעזר כל השעורים לא נאמרו רק על שאר ימים אבל ים אוקינוס בוראו יודע מדתו עיין שם:

*בספר* אור עינים בזמן המבול היה משמש כוכב לבנה משצ"ם חנכ"ל והוא מורה לחות וקרו' ומים לכן בטבע הולידו בנות והם ביקשו להוליד בנים זכרים מה עשו השתחוו לשמש ועבדו לשמש כי כוונתם השמש מבטל כח הלבנה מה עשה הקב"ה הגדיל כח הלבנה על השמש והביא מבול:

*תמונה* ממשלת הכוכבים שנקרא כוכב הוא ממונ' על אות שין:

*מדרש* אחד עשר כוכבים משתחוים לי כי על ידי שמש וירח דקדושה וי"א כוכבים דקדושה יש להכניע י"א אלופים דעשו:

*זוהר* פרשה תרומה: ככב אחד נקרא יד ובזה הכוכב מנצח יאודה כל העמים וזהו ידך בעורף אויביך וזהו הכוכב כד נפיק פשיט בחד יד בחמש אצבען נהיר ונציץ ומזה נתייראו מארי קוסמין:

*בפרק* מי שהיה תנא דבי אליהו רבי נתן אומר כל הישוב תחת כוכב אחד וכו'. עיין בספר אמרי בינה דף קמ"ד ע"א:

*אמ"ה* אע"פ שיאמר האומר האזינו כל יושבי חלד שאו מרום עיניכם וראו כמה כוכבים אין מספר עינינו הרואות מלמטה למעלה דע מה שכתב הרמב"ם ז"ל בפ"ג מהלכות יסודי התורה כל הכוכבים הנראים יש מהם כוכבים קטנים שהארץ גדולה מאחד מהם ויש מהם כוכבים גדולים שכל אחד מהן גדול מן הארץ כמה פעמים והארץ גדולה מן הירח כמו ארבעים פעמים והשמש גדולה מן הארץ כמו ק"ע פעמי' נמצא הירח אחד מששת אלפים ושמונה מאות מן השמש בקירוב ואין בכל הכוכבים כוכב גדול מן השמש ולא קטן מכוכב שבגלגל השני ע"כ באופן שיש כוכב גדול מן הארץ כמה פעמים ואם כן בהיות השמים כמין כיפה מרוב גבהו נראים כוכבים הרבה שאם דרך משל אם יתקרבו השמים מטה מטה קרוב אצלנו דרך שטח היה נראה לעין איך העולם כולו תחת כוכב אחד ושאר הכוכבים לא היו נראים כי בהתפשטות השמים דרך שטח היו יוצאים שאר הכוכבים חוץ מהארץ לארבע רוחותיה והארץ נשארת תחת אמצעות כוכב אחד כאדם העומד תחת תיקרת הבית שהתיקרה עודפת מכל ד' רוחותיו והוא באמצע כיון שיש כוכב גדול מן הארץ כמה פעמים וכו' ולזה אמר רבי נתן כל הישוב תחת כוכב אחד וכיון שכן הבט וראה כח מעשיו של בורא עולם ושים זאת נגד עיניך תמיד לבלתי תחטא כי בעלות בזכרונך גודל כחו תכיר גודל שפלותך ודלותך ואפלתך ומתוך זה תכיר חסדו עמך דבעל היכולות כזה משים עיני השגחתו עליך אף כי לאפס ואין ערכך וזהו מביאך אל היראה ולמניעת מלחטוא לו:

*וזהו* שכיון דוד הע"ה באומרו כי אראה שמך מעשה אצבעותך ירח וכוכבים אשר כוננת מה אנוש כי תזכרנו. ותחסרהו מעט מאלהים וכבוד והדר תעטרהו וכו' ירצה בראותי ירח וכוכבים ויש כוכב גדול מן הארץ כמה פעמים מכיר אני כחך הגדול וגודל שפלותי ודקותי וא"כ מה אדם ועכ"ז כבוד והדר תעטרהו יש חסד וענוה גדולה מזו ובהשים כל זה נגד עיני איך ימלאני לבי לחטוא:

*מספר* הפליאה בקיצור נמרץ דע שבאותיות (בג"ד כפ"רת) הנזכרים בפרק ד' מספר יצירה בכל אות צר רקיע אחד עד שבעה רקיעים. ושבעה ככבים. שבעה ארצות. שבעה ימים. שבעה שבתות. שבעה חדשים. שבעה שנים. שבע שמיטות. שבעה שערים לנפש. חיי"ם ושלו"ם וחכמ"ה וח"ן ועו"שר וזר"ע וממשל"ה: והכל מכח שבעה שמות של אנא בכח כל אחד ואחד מהשביעיות הנזכרות באות א' (מבג{"}ד כפ{"}רת) בכח שם אחד מאנא בכח וכל אחד מהשביעיות כנגד מדה אחד כלומר כנגד ז' ספירות. והנני מציירם לפניך כדי שתבין:

(בינ"ה) שבתי (גדולה) צדק (גבורה) מאדים (ת"ת) חמה (נצ"ח) נוגה (הוד) כוכב (יסוד)

+:---------+:---------+:----------+:---------+:---------------+:---------+:---------+
|אב"ג ית"ץ |קר"ע שט"ן |נג"ד יכ"ש  |בט"ר צת"ג |חק"ב טנ"ע       |יג"ל פז"ק |שק"ו צי"ת |
|רקיע שבתי |רקיע צדק  |רקיע מאדים |רקיע חמה  |רקיע ~ננה~{נגה} |רקיע כוכב |רקיע לבנה |
|ארצו      |ארצו      |ארצו       |ארצו      |ארצו            |ארצו      |ארצו      |
|ושמטתו    |ושמטתו    |ושמטתו     |ושמטתו    |ושמטתו          |ושמטתו    |ושמטתו    |
|ויובלו    |ויובלו    |ויובלו     |ויובלו    |ויובלו          |ויובלו    |ויובלו    |
|יום ראשון |יום שני   |יום שלישי  |יום רביעי |יום חמישי       |יום ששי   |יום שביעי |
|עין ימין  |עין שמאל  |אזן ימין   |אזן שמאל  |נחיר ימין       |נחיר שמאל |פה        |
|חיים      |שלום      |חכמה       |חן        |עושר            |זרע       |ממשלה     |
|שבת חדש   |שבת חדש   |שבת חדש    |שבת חדש   |שבת חדש         |שבת חדש   |שבת חדש   |
+:---------+:---------+:----------+:---------+:---------------+:---------+:---------+

*בינה* והנה המליך (ב) (מבג{"}ד כפ{"}רת) וקשר לו כתר וצר בו (שבתי) בעולם. ויום ראשון בשנה. ועין ימין בנפש וכו' ר"ל שהעלה את הב' להיות ראש בכח כתר עליון ויש בו כח החכמה וצר בו כוכב שבתי אשר מתחת (אבגי"תץ) והוא אשר מכחו יגיע חכמה לשבתי ושבתי הוא כוכב של חרבן ושממה לפי שיש בו מהחכמה ולכן מואס בכל ענייני העו"הז הגשמי' ולכן בחלקו הדינים והמלחמו' והשוממות והחרבות והדומם והחשך וקברי מתים וספינות ותנורים ושוחות ומחנות אויבים וגנבים ושפלות ונוול הסחורות והחרטות ועל מי שיאמין בפיו ואינו מאמין בלב ועל חנופה ורמאות ומדבר ויערים והרים ופרצה ורעב ועינוי ומבקשי פת לחם ועל מיתת החולים והעבדים ועל שמועות הרעות והיאוש ועל תוחלת ממושכה וחסרון כבוד ולהיות תנועתו באיחור מורה על כל עיכוב. ולהיות עליון על ז' כוכבים מורה על הדינין ובהצטרפו בשם הוי"ה מורה התחדשו' ההויות והבנינים ולאיחור תנועתו מורה על כל דבר כבד כמו הקרקעות וכל דבר שנסתר:

*ולהיות* אחרית השבעה כוכבים מורה על כל דבר אחרית דידוע שהבינה היא שביעית מלמטה למעלה ומקבלת מן החכמה ומן כתר עליון ולפיכך הוא ממונה מן החכמה על ישראל והבינה נותנת חכמה לחכמים ודעת ליודעי בינה והוא מגלה עמוקות וסתימות ויודע מה בחשיכה ונהורא עמיה שרי והוא מעמיד מלכים והוא מורידן ולהיות מסתכל בידיעת עליוני' לא ירגיש כגנות ובבזיונות ובטנופים במעשה ובדבור ולהיות מורה על הבדיל ועל כל דבר שחור ועל מרה שחורה ועל אבני דומם ועל מי שסר אחור מדבורו ואינו מקיים והוא מורה על עמקי המחשבות והחכמות זה הכלל כי מלאכות לפעמים לאחור כמו הספינות פעמים ילכו ופעמים יעמדו ופעם ישובו לאחור וכן התנור פעם יחם ופעם ישוב לאחור ויקר וכיוצא באלו כוכב שבתי ממונה עליהם ולפי שהוא ממונה על ההקדמה לפיכך כשיגיע עליתו לא ירד עולמית שנאמר ונחה עליו רוח ה' רוח חכמה ובינה והוא סוד משיח ה':

*וכוכב* שבתי אשר הוא תחת (אבגי"תץ) המתחבר עם בראשית ממונה על ישראל וכוכב שבתי מואס התענוגי עולם השפל כי הבל המה ועוסק לדעת חכמה שלמעלה ממנו וישראל מחוייבים לעשות כמוהו ואם אינן עושין מסתלקת הבינה והולכת בעליונים ושש קצוות הנקראים ישראל יפלו ברע"ה הוא הפחד:

*ודע* שבהשגת השם יתברך על ידי כוכב שבתי מגיע כח לשרים המבטלים אברי האדם כמו חרשים ופסחים ועורים וחסרי הדעת ואף ע"פ ששבתי מקבל מאבגי"תץ והוא ממונה על החכמה עכ"ז חסרי הדעת בחלקו שמואסים בענייני העולם הזה כמוהו ונסך בהם כח נבואיי וחכמה לדבר חכמות שלא מענייני עולם הזה וזה שאמרו חז"ל משחרב בית המקדש ניתנה נבואה לשוטים ולתינוקות:

*ועתה* אגיד פירוש של ג' של בג"ד כפר"ת וראו והבינו שכוכב שבתי כתרו כת"ר בינה ולמעלה ממנו חכמה אבל ג' המליכו את ג' וקשר בו כתר ויצר בו: גדולה

*צדק* בעולם יום שני בשנה ועין שמאל בנפש ר"ל שהעלה את הג' להיות ראש בכח כתר עליון וחכמ"ה ושם בו כח שלום הוא היסו"ד מכח החסד וסגל בו על החסד ובחלקו יושר וצדק וענוה ומעשים טובים ושם טוב ובעל דין של חסד ואנשי שם ונאמן וחכמת התורה שנאמר ותורת חסד על לשונה וסחורות ומקח ומשא ומתן והצלחה בכל עסק וריוח ועושר כי לו הכסף ותקוה טובה של חסד והחדוה והנשואין ומורה על הריון בכח הגלגול והבנים המצליחים כי הם מן הנפשו' המשילים ביסוד הנקרא שלום והשלום של חסד. וגם מורה על שלוה והבטחון מכל פחד שאל החסד משועבד הפחד ומורה על ישובים טובים ובתים נאים והיכל מלכות ועבודת למלך מלכי המלכים ר"ל אוהב הנאמנים הם הספירות ההולכים באמונתם היא כנסת ישראל הנקראת אמונה. וישובים טובים ר"ל הם הספירות שבהם מלאים רחמים מבלי דין ואז נקראים ישובים טובים ובתים נאים היא כנסת ישראל ושלמטה הימינה כי כשהיו ישובים טובים אז הבתים טובים והכלי המלכות ר"ל החסד הוא היכל הבינה: ועבודת מלך מלכי המלכים ר"ל החסד מוציא עבודת הבינה מכח לפועל אשר הבינה היא מלך על מלכיהם חס"ד ופח"ד המלכים הם הדו פרצופין וכוכב זה מורה על מציאות חן וחסד ומליץ ביושר ופותח בזכות וברכת הארץ היא העטרה ורוב התבואה ושלום העיר וחברת האוהבים ורפואת החולים ושילוח האסורים והחבושים כדין בני חלוף ר"ל שהם אסורים בבהמות ובאנשים רעים ומוציאם משם:

*וזהו* אין חבוש מתיר עצמו מבית האסורין אם לא החסד. ומורה על מליצים טובים ועל מלכי אמת ושופטי צדק. ובדולח בחלקו אי הוא כמראה אבן ספיר ובחלקו השגת כל חפץ מן האנשים הנכבדי' ונושאי הפנים ובחלקו החונים בבתי התפלות ומושב החסידים ותפלות ותחנונים ובתי המתבודדים לעבודת השם להשיג פעולותיו ויעיד על היוקר בסחורות גם בחטה: ויעיד על יועצי המלכות ושופטיו והוא מכח קר"ע שט"ן אשר הצדק עומד תחתיו ועתה אומר פירוש (ד') של (בג"ד כפר{"}ת) המליך את (ד') וקשר לו כתר וצר בו: גבורה (מאדים) מכח (נג"ד יכ"ש) יום שלישי בשנה. ואזן ימין בנפש והוא מורה על אמיץ לב וקשה עורף ואכזריות על החימה והכעס והרצוח והמלחמות כי כן משפט הבכורה ועל שרי החיל ועל שופכי דמים דם חיה ודם אדם וכל מלאכה אשר תבא באש מיוחסת לו כי הוא האש הגדולה ולו הזהב והפנינים האדומים וכל דבר אדום ובטול החפצים ועכובם בהשתתפו לבינה ולו כל מיני פחד והשברות ובית הבישול ולו הבשר והדם והתבלין והיין אדום ויין מעורר מצד הדין אבל שבחי ארץ ישראל הם ז' מינין והמים וכל דבר שאינו אדום מורה לחסד ומורה על הביאה ותשמיש ודם בתולים ומחזיר מתוך חומו אחרי הזיווג ולו הקנאה והשנאה ולו הדם אשר הוא הנפש וחיותו של אדם ולו החום הטבעי ומורה על לסטים מצר החיצונים ועל הרוגי חרב והפצעים. ולו המרקחות החמות ורפואת של נגעים ובעלי הכויות והטינופת ביום לידה ועל ברית מילה. ולו מין החולאים הקדחות ולו העבדים הבורחים כי לא יוכלו לסבול כעסו: ולו כל מיני עונש ומלקיות וכרת. ולו בריות משונות. ולו הבצורת ולו החום. ולו הכופרים בדת מצד התמורות ר"ל הולכים בגוים מצד עונותיהם. ולו כעס המלכים ואליו לנקום שבועת שוא ועדי שקר ותקוה מכזבת. ואליו ~יתיחסי~{יתיחסו} בעלי השגעון ואבוד הדעת ולו אש וגפרי' ומשרפות מים ומקום שחיטת הצאן ולפיכך שחיטתן בצפון. ומלחמה ותנור ומרחץ ועקרב וחיות רעות. ומשמרת כלבים צועקים וזאבים ולו המשקים החדים:

*ועתה* אבאר לך הכ"ף של (ב{"}גד כפר{"}ת) תפארת (חמה) המליך את כ"ף וקשר לו כת"ר וצר בו חמה מכח (בט"ר צת"ג) והוא רביעי בימים ואזן שמאל בנפש. ולו החן והכבוד ר"ל התפארת והעוז והעטרה והמלוכה ויחוד השם והוא מבואר בנכתב ובנקרא ומורה על אורה הנעלמת ועל עבודת המלכים כי הוא משרת לבינה ועל חברת בעלי חסד וחסידים והוא מבואר שזקני אברהם הוא החסד גדלו ועל חכמת הטבע כי הוא קבוץ אמ"ש המורה בדבר ועל עושר מצד הימין כסף ומשמאלו זהב ולו ההצלחה וכל אשר הוא עושה ה' שהוא הבינה מצליח בידו ולו הכח מצד הגבורה ורוב עוזרים מצד היסוד ואליו יגיעו כל מסחר כסף וזהב הם חסד ופחד ומכל אשר תצמח האדמה היא העטרה כי ממנו צומחות ובו כל אבן יקרה וי"ב אבנים של חשן המשפט ואבני האפוד ועל שהוא מקבל מגבורה יגיד על הזק ויגיעה בעסקים ואיבה מהשרים ולפי שהוא משלים בין האש והמים לפיכך מגיד על שלום מפחד ושלוה ובריאות וליסע ביבשה היא העטרה טובה מאד האמת ליסע בים וכל מיני מים רעה כי כל חיות הארץ מתפארת ואין לה קיום במים לבדם והוא מכניע האויבים בכח הגבורה. וידו שהוא העטרה בעורף אויביו ומבקשי רעתו ר"ל כשיתגלגל התפארת לעלות בעלה הראשון הגבורה אין לה רשות לסיוע לאומות כענין אף חובב עמים רק מסייע לאומה יחידה הוא ישראל ונותן כח לתפארת להנקם מאויביו ע"י העטרה. ויעיד על שילוח העבדים לחפשי בסוד השמטה ועל צאת האסור מבית הסוהר כדין בני חילוף לבא בגוף נקי אשר אין שם פגע רע וכן היושבים במצור יסור מעליהם האויב כי שמש ומגן ה' אלהים צבאות עליהם וישיג רצון בני אדם וימצא חן בעיני אלהי' ואדם ויעיד על הגאוה והנדיבות ובו יתרפאו החולים כי הוא ממוצע בין חם ולח הוא החסד והפחד וקר ויבש הוא ~הדיר~{דפוס ווארשא: הדין} המליך את (פ') של (בג{"}ד כפר{"}ת) וקשר לו כתר ~וןצ~{דפוס ווארשא: וצר} בו (נצח נוגה) בעולם מכח (חק"ב טנ"ע) ויום חמישי בימים ונחיר ימין בנפש ושם בכחו הזרוע והזווג וחן של נשים וחן של יופי והשגת חפציו בנשים שנאמר וימינו תחבקני וכתוב נעימות בימינך נצח ושלום מכח הת"ת הבא אליו ויש לו עוזרים מצד החסד ואוהבים מצד התפארת ומבקשים טובתו ויש לו חשק בנשים ר"ל הנצח חושק להשפיע לעטרה הנקרא אשה ~והתשוהפ~{דפוס איזמיר: והתשואות, דפוס ווארשא: והתשמיש} חשק בכלי השיר והשמחה והארוסין וכל תכשיטין והגנו' ~אותררסי'~{דפוס ווארשא: והפרדסים} וכל מיני הנאה ממנו ומורה על ~מנחות~{מנוחת} ~ה מיש~{דפוס ווארשא: הימים} מצד החסד אל העטרה על ידי הנצח ושלום האויב~ב~ים כי הוא המנצח ומתוך שהוא מקבל מצד הגבורה אלא שהוא מעט לבן מראה הזהב מעורב בכסף אלא שהזהב הוא מעט על כן הוא מראה ויעיר על הצורפים ומיני ציורים ועל משי ורקמה ועל תענוג ושלוה. ולו השמועה ובשור{ה} טובה מצד הטוב הוא הת"ת וגמילות חסדים ורחמנות ונדבה ועזרה ובתי' יפים ~ושניות~{ושכיות} החמדה ולו כח ההריון כי יש בו רוח חיים וחם ולח אלא שנוטה ללחות ולו הבחורים וילדות בנים ובנות ולו צבע צהוב נוטה מעט ללובן לאודם לפי שצינור הגבורה מתערב בו וכל מעשה נחמד יוחס אליו ולו קבוץ נשים לטוב מצד התפארת ומפחד שהוא צד הדין לרע וממנו מגדנות מרקחי' ומיני בשמים וריח טוב וכל תכשיטי נשים שהוא העטרה וסחורה הכל מצד החסד ולפעמים מריבה מצד האש:

*ועתה* אבאר לך (ר') של (בג{"}ד כפר{"}ת) המליך את ר' של בג{"}ד כפר{"}ת בחכמה וקשר לו קשר כתר וצר בו. (הוד כוכב) בעולם מכח (יג"ל פז"ק) ויום ששי בימים ונחיר שמאל בנפש ולו הספרים והחכמה והכתיבה מתורה שהוא התפארת והשכל והדבור והעצה והסברא ולפי שיש לו צנור מצד הגבורה יש לו כח מריבות והוא משתתף ולו כל מיני אומניות כי הוא ההוד ולכן תחבר עם כל בני אדם ולו מלאכת הציור והרקמ' והוא מחבר האויבים אם לשלום מצד שהוא מקבל מהת"ת ואם למלחמה מצד הפחד ופעמים מגיע לו יובש לפי חומו וכעסו כי רובו הוא מן הפחד ולו תחבולות מלחמה כי הוא מלומד מצד הגבורה ויש לו מתק שפתים מצד התפארת ויש בו מיני שחוק ונגונין מכח החום הטבעי על הגבורה ויש לו רבוי מכח האש והתפארת ויש בו המון בני אדם מצד י"ב שבטי ישראל הבאים אליו מכח התפארת. ויש לו מחלוקת מכח האש ולו חכמות רבות ולפי שהוא נלחם עם אויבי השם צריך להיות לו כח כדי לשבש דעתם בדברים ובכל ענין והוא עובד למלך התפארת כי אוהב גזרתו והוא מורה תנאי כפול ולו תחנונים ותפלות כי ממנו ישתלחו אל העטר' ומן העטרה להוד והוא כמו שליח צבור ומתפלל בעד ישראל ובעד בני המ' ואליו יבואו שמועות שקר מצד החמורו' אמנם נצח ישראל לא ישקר ולא יכזב:

*ועתה* אגיד לך (ת') של (בג{"}ד כפר{"}ת) המליך את (ת') של בג"ד כ"פרת בממשלה וקשר לו כתר וצר לו. (יסוד לבנה) בעולם מכח (שקוצי"ת) עם יסוד עולם ~והיא~{והוא} יום השבת הוא פה בנפש ושם בו כח ההלוך והנסיעה והחברה והליכה בים ולו החכמה היא העטרה בסוד וכבשה לפיכך מורה על הכניעה ובקשת רצון העליונים ולהיותה מתפשטת בעליוני' מורה על הנדוד ומעט מנוחה ולהיותה פעם מתקרבת ופעם מתרחקת. מורה פעמים על הגאולה ופעמים על הגלות האמת כי תשיג חפציה: ולה הבשורות והכתבים מתפארת ולה שלוחים ומליצי יושר הוא יסוד. ולהיותה פעמים בכבוי אורה. תורה על חלאים מסוכנים ובכיה. ותורה לפעמים על תכריכי המת בסוד המלבש בדיני השלח ופעמים בראות לפי ההתחברות ולה הימין מן התפארת והוא לחיים או למות והוא הפחד הנקרא שמאל והגשם מן החסד אשר גשמים ושלג וברד ונחלים וימים ושקתות המים. ולה הגנים והפרדסי' כי הוא גן של עדן ממש עדן הוא היסוד וגן העטרה ולה השררה כי היא (מלכות) ולה עבודת המלך הוא יסוד ולה המלחמה מן ההוד והשלום מיסוד. ולה עובדי המים ולה הקור מחסד והתשורות כי לה יובילו ע' שרי מלכים שי ומנחה והסחורות מתפארת. והאורה מאש הוא הפחד והשמחה הוא עצמו שמח' ושלום ויסוד וכבוד הוא תפארת:

*ראו* והבינו שבאלו שבעה מעלות הם המ"ב אותיות היוצאים מהם (אבגית"ץ) ושאר הששה שמות ותמצאו כל כחות של ז' כוכבי לכת איך מתפשטים עליהם הכחות מכח שם הוי"ה וכנסת ישראל ומכח שם בן מ"ב והם הם ראשי פרקים וכאשר תחפשו במקרא תמצאו לכל אחד ואחד פסוקים מן התורה והם הם ראשי פרקים של הכחות ויהיו תמיד בין עיניך ובהם תדע כל עתיד בהם יהו"ה ואדנ"י ית' וית':

*אמ"ה* בענפים דלעיל כתבתי אופנים אחרים על מה שמחייבים המזלות ודע שבחירת האדם גובר' על הכל דרך משל אם נולד אדם במאדי' המחייבו לשפוך דם יש בכח האדם מצד בחירתו לגבור ולהנצל מחיוב המזל או בהפך אם נולד בצדק המחייבו החסידו' יש בכח בחירתו לבטל חיוב המזל ולהיות רשע גמור ולכן אל {י}תיאש האדם מהטובות אם נולד במזל רע כי על ידי מעשיו הטובים יכול לשלוט עליו וכדחז"ל על אברהם אע"ה שאע"פ שמזלו מחייבו מניעת ההולדה מכח מעשיו הטובים השליטו הקב"ה על המזל וכו' והדבר בהפכו וזהו שאמרו אין מזל לישראל הן אמת שטבעיות המזל מסייען אל הטוב ואל הרע שאינו דומה צדיק הנולד במאדים לנולד בצדק שהנולד במאדים שמחייבו לרעה יש לו שכר יותר כי קשה עליו לנצח גם כח המזל המסייעו לרעה מה שאין כן הנולד בצדק שבנקל נכנס אל הצדקות והיושר מכח סייוע מזלו שאע"פ שמצד בחירתו אם היה רוצה לנטות עצמו בדרך רעה היה נוטה אמנם כיון שנטה בחירתו לדרך טוב היה לו הדבר בנקל מה שאין כן לנולד במאדים:

*וכן* בענין העוני והעושר אל ישגיח לחיוב מזלו כי הכל תלוי בהקב"ה להפך מזלו מרעה לטובה או איפכא וכמו שכתב רבינו בחיי ז"ל בפ' עקב על פ' ואמרת בלבבך כוחי ועוצם ידי וכו' אולי יגבה לבך כשתראה שפע הטובה הבא אליך ותאמר כי זה מכח המזל ותאמר בלבבך כחי כח מזלי למעלה שתחשוב שיש מזל לישראל ועוצם ידי למטה עשה לי את החיל הזה וזכרת את ה' שממנו לבדו יגיע אליך כל הטוב כי הוא הנותן לך כח לעשות חיל למטה והוא השליטך עליהם ואין למזלו' ממשלה ושלטון עליך וכמו שאמרו רז"ל אין מזל לישראל וזהו שאמר למען הקים את בריתו אשר נשבע לאבותיך כי כן הבטיח לאברהם שיהיה כל זרעו למעלה מן המזלות והוא שדרשו ז"ל ויוצא אותו החוצה ויאמר הבע נא השמימה אין הבטה אלא מלמעל' למטה מלמד שהגביהו למעלה מן המזלות ואמר לו כה יהיה זרעך ולפי זה יהיה ענין הפרשה מדבר בכלל ישראל אע"פ שבא הלשון בלשון יחיד כי כן מנהג הכתובי' וכן התחילה הפרשה בלשון רבים ובלשון יחיד כל המצו' אשר אנכי מכון היום תשמרון לעשות. ואם נאמר שהוא מדבר בפרט לכל אחד מישראל הן לשעה הן לדורות הבאים בא הלשון בלשון יחיד ויהיה באור הכתוב ואמרת בלבבך כי העושר נגזר מן השמים לכל יחיד ויחיד מישראל שהרי כשאמרו אין מזל לישראל על הכלל אמרו אבל על הפרט לכל יחיד ויחיד יש מזל וכן אמרו בני חיי ומזוני לאו בזכותא תלייא מילתא אלא במזלא תלייא מלתא כחי כח מזל שבגלגל ועוצם ידי למטה שאני נושא ונותן ומתעסק עשה לי את החיל הזה כי בצירוף שתים אלה יהיה העושר אל תדמה בנפשך לומר כן אלא וזכרת את ה' אלהיך כי הוא הנותן לך כח לעשות חיל כי אותו כח העליון שיש לך הוא נתכו לך ובו אתה עושה חיל למטה כי אלמלא כחו יתעלה לא היה כח מזל ממש כי הוא עליון על הכחות כלן וזהו שאמר שלמה הע"ה עשיר ורש נפגשו עושה כלם ה' ביאר לך כי העושר והרש מקרי ופגישה בסבת חזרת הגלגל ואין העושר לעשיר בשכלו ועוצם ידו גם אין העוני לעני בחסרון שכלו כדי שלא תאמר אם כן שהעושר והרש מקרי ופגישה הנה הכל גזרת הכחות עליונים ואין בזה גזרת השם כלל לא בעשרו של עשיר ולא בעוניו של עני אם כן הענין נמסר לכחות ולמקרי' לכך אמר עושה כלם ה' לבאר כי הכל בגזרת עליון עליהם יבא העושר והעוני הרעות והטוב:

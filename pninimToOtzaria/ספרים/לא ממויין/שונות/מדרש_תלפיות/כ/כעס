%% ענף כעס

*בשעה* שאדם כועס אל יסתכל אדם בו כי עם ראיית עינים מלאך רע עומד וממהר לנקום על צערו ועוד קשה לשכחה שמשכח תלמודו וגם פני הנדה בשעה שדמים מצויים בה: ס' החסידים סי' תתשל"ג:

*כל* הכובש כעסו רגע אין בא לידי שפיכות דמים ומעשה שהיה עיין באורך בסי' תרנ"א ס' החסידים:

*תיקון* לכעס הנה כעס כמנין כנ"ף שהוא שם אהי{"}ה דההי"ן כמנין כנף וארבע כנפות יש בציצית וארבע פעמים כנף כמנין ציצית והנה אמרו בק"ש שצריך לשים ארבע ציציות כנגד החזה והנה שם בחזה דזעיר אנפין מתגלים החסדים כנודע ולכן בעוד שהציציות שם בחזה יכוין למתק הכעס כמנין כנף על ידי החסדים המתגלים שם בחזה אשר עתה הכנפות נתונות שם ויכוין בחסדים המתקיים הכנפות וכל כנף כמנין כעס:

*אמ"ה* עיין שם בספר נגיד ומצוה כוונות אחרות ולא כתבתי אלא זאת לפי שהיא יותר בנקל ויכול כל אדם לכוין בה. נ"מ *להסיר* הכעס טוב הוא לכוין בשעת הכעס בשם אהי"ה דההי"ן והוא כמנין כעס. עוד תיקון לבטל הכעס יטבול ויכוין כי מקו"ה עולה קנ"א אהי"ה דה"הין והוא ג"כ כמנין כעס וע"י טבילות אלו בכונה הנז' יתבטל הכעס ויטבול שני פעמים בשבוע יום ג' ויום ו' ע"כ נגיד ומצוה:

*תומר* דבורה דף י"ו ע"ב יזהר שלא יזרוק דבר מידו בכעס לפי שפוגם בשכינה כדמוכח בזוהר פ' תצוה בענין אלהי מסכה לא תעשה לך:

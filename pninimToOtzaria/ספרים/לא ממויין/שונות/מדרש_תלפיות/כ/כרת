%% ענף כרת

*הנה* הנפש שאינה נכרתת היא כאילן הנטוע בארץ השואבת לחות הארץ והוא רענן והיינו דכתי' שתולים בבית ה'. והנכרתת אינה שואבת חיים מן החיים העליונים אלא חיה מכח השפע הנחלק לחוץ מקו' בחינת עמידתה ושם היא נשפעת כח מזון גשמי או רוחני לפי מציאותה והרי היא מצטמקת ורע לה שאינה חיה מאור פני מלך חיים שבמזון ההוא שנשפע לה אינ' מקיים אותה ומצחצחה כי מזון המסוגל לה משורש קיומ' נסתלק ומלת כרת מורה על זה כנטיעה שנכרתה מן האילן חיותה ממש:

*והנה* הכרת בשני גוונים או כרת החלטי או כרת זמני הכרת הזמני בשני גוונים או שנדחה לזמן עד שנטעת במקום אחר או עד שתחזור במקומ' ממש:

*והנה* כי לפעמים יתגלגל אדם במציאות אחר ולא הצליח עוקרים אותו מן הבחינה ההיא ונטעת בבחינה אחרת לראות שמא יצליח ובין ~עיקרה~{עקירה} לנטיעה ממש דומה לאילן שהוא נטוע בארץ בשדה נטיעות ויונקת מלחות הארץ ולא הצליח בפירות עוקרין אותה מהארץ ההיא ונוטעים אותה במקום אחר ובין עקירה לשתלתה אינו יונק מלחות הארץ ומצטמק ורע לו כן הוא ממש ענין הנטיעות לנפש לרוח לנשמה בעוד שהם נטועות בחינת נטיעתם הם יונקים ממקום נטיעתם מארץ העליונ' שפעם ומזונם וקייומם:

*אמנם* בהיותם נעקרים משם עד שיתנטעו במקום אחר מצטמקות ומענות ברעב וזהו הכרת הזמני שהוא בשינוי מקום: אמנם אותו שהוא לזמן עד שירצה ימים כך וכך מגן עדן וכיוצא הרי זה כרת זמני אבל נטעת במקומה ממש לא בשינוי זה קל מן הראשון מפני שהנטיעות בארץ אחרת שינוי מקומות גרם לה שינוי המזון עד שירגיל עצמה במקום ההוא וישנה טבעה אל הבחינה ההיא וצער וסיגוף זה קשה לה מאד:

*אמנם* הנטעת אחר כך במקומה ממש חוזר אל טבעה ואל מזונה וזה נוח לה מן הנמשל הזה משל הנטיעות יוכל האדם לדעת צער הנשמה או הרוח או הנפש הנכרתת כמה וכמה היא צערה בין נטיע' לנטיעה והנכרתת לעולם כמה קשה מאד עד אין קץ רחמנא לצלן. ויש עבירות מחייבת כרת בעולם הזה לבד והוא מפני שהפגם מגיע אל בחינות סילוק השפע מן התחתונים וכאשר הפגם מגיע למעלה בסוד הרוחניו' נכרת מן הרוחניות לפי שיעור הפגם ההוא כך שיעור כרת אשר לו ולפעמים יעשה תיקון שתיקן למעלה ולא יכרת הנפש ויכרת הגוף מפני שלא תיקן למטה וכן פי' בתיקונים שאם פגם ונתחייב כרת למעלה ולמטה ותיקן בסוד הקרבן למעלה ונשאר לו פגם הגשמי התחתון נהרג עליו ונכרת וקבל עונש ולמעלה נתקן:

*וכתב* האלהי האר"י זלה"ה כי לא נזכר כרת רק בנפש לבדה בהיותה מעולם העשיה בקליפו' ולכן יש בה כרת אבל ברוח ובנשמה שהם מבריאה יצירה בהכרח הוא שיתוקנו כי אין שם תגבורת גבו"רות כמו בנפש העשיה ובודאי הוא שיבואו להתיקון ואין הפר' רק כי יש מתתקנים מהרה או אחר כמה גלגולים. חסד לאברהם:

*שלשה* חלקים מצאנום הכריתות שבתורה יש כרת לגוף לבדו. ויש כרת לנפש לבדה ויש כרת לשניהם לגוף ולנפש: כרת לגוף יהיה בשנים או בימים כי מי שהוא צדיק ורובו זכיות ונכשל בעבירה של חיוב כרת ימות בחצי ימיו כענין אותו תלמיד שהיה באשתו בימי ליבונה ולא נכשל בעבירה אחרת כדאיתא במ"ש זהו כרת של שנים:

*כרת* של ימים הוא כגון זקן שעבר על חיוב כרת שאי אפשר להיות לו מעתה כרת של שנים שהרי כבר עלה לימי הזקנה אבל יהיה כרת של ימים שלא ימלא את ימיו הקצובים לו וזהו שאמרו חז"ל במועד קטן פ' אלו מגלחין בסופו רב יוסף כי הוה בר שתין שנים עביד יומא טבא לרבנן וכו' עד א"ל אביי נהי דנפיק מר מכרת דשני מכרת דיומי מי נפק מר א"ל נקוט מיהא פלגא בידך ומפני שכרת של שנים הוא מפורסם וכרת של ימים אינו מפורסם ואינו נודע לפיכך אמרו חז"ל שהקב"ה מפרסמו והוא שימות הזקן לשלשה ימים והנה זה אות שעבר על חיוב כרת זהו שאמרו בירושלמי זקן שאכל את החלב או שחילל שבת מי מודיע שהוא בכרת ושם מפרש מת לשלשה ימים מיתה של כרת הוא. ועל כרת זה שהוא לגוף לבדו נאמר ונכרת הנפש ההוא מקרב עמו כלומר שיכרת גופו בשנים או בימים אבל נפשו תהיה זוכה תיכף הפרדה מהגוף בעולם הנשמות גם לתחיית המתים גם לעולם הבא של אחר התחיי' כרת לנפש לבדה מי שחטא בעבירה חמורה של חיוב כרת כגון שאכל חמץ בפסח או אכל או עשה מלאכה ביום הכפורים או חטא בעריות והיו עונותיו מרובין מזכיותיו עונש הכרת מגיע לנפשו לאחר שתפרד מן הגוף שתהיה נכרתת מעולם הנשמות ועל כרת זה נאמר ונכרתו הנפשות העושות ונכרתה הנפש ההיא מעמיה ונכרתה הנפש ההיא מלפני וכן ואבדתי את הנפש ללמד על כרת שאינו אלא אבדן ואפשר שאין לו כרת בגופו אלא בנפשו כי פעמים שיחיה ימים ארוכים וחיי שלוה כענין שכתוב ויש רשע מאריך בדעתו:

*כרת* לשניהם לגוף ולנפש בכרת חמור כעובד ע"ז שכתוב בו את ה' הוא מגדף ולא מצינו בתור' כרת כפול כי אם בו שנכרת גופו ונפשו והוא נטרד מעולם הזה ומעולם הבא ועל כרת זה נאמר הכרת תכרת הנפש ההיא עונה בה דרשו ז"ל הכרת בעולם הזה תכרת לעול' הבא (ר' בחיי ז"ל פ' אחרי מות).

*ההפרש* בין מיתה בידי שמים לכרת: מיתה בידי שמים הוא פחות מן הכרת שהכרת יש עליו עונש לאחר מיתה אם לא עשה תשובה כראוי. ומיתה בידי שמים אין לאחר מיתה עליו כלום.

*ורש"י* ז"ל כתב בפי' דמיתה בידי שמים ימיו נקצרים ואינו הולך ערירי כרת אית ביה תרתי ימיו נכרתי' והולך ערירי רבינו עובדיה והביאו פירוש על הילקוט פ' קרח דף ת"ט ע"ב:

*אמ"ה* מה שלבי אומר לי בין מיתה בידי שמים לכרת דכרת אית ביה תרתי ימיו נכרתים ועוד לו שנכרת גם מעולם הבא וצריך להתגלגל פעם אחרת בעולם הזה לתקן מה שעיוות והוא עונש חמור לעבור שנית טעימת המיתה וחיבוט הקבר ושאר העונשי' העובר על המת כדאיתא בזוהר על פסוק ושבעה עידנין יחליפון עלוהי וכו' שהם ז' דינין שעובר לאדם אחר מותו ויש נמצא דכרת אית ביה כריתת ימים ונכרת גם כן מחלקו מג"ע אם מת בלי תשובה גמורה וצריך שיעבור עליו כוס התרעלה של גילגול:

*אמנם* מיתה בידי שמים אתה ביה ג"כ תרתי ימיו נקצרים ומקבל עונשו בגיהנם שהוא אחד מששים מצער המגולגל ומיד זוכה לעולם הבא באופן שעונשו קל מכרת דכרת עונשו רב כמדובר ועונש מית' בידי שמים עונשו קל בערך הכרת.

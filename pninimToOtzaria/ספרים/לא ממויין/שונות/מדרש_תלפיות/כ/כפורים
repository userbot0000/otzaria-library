%% ענף כפורים

*מפרשים* יום הכפורים לשון רבים ע"ש כי בפשעיכם שולחה אמכם דא כנסת ישראל וצריך כפרה למעלה ולמטה:

*תקוני* הזוהר כ"א. דף ס' ע"ב יום הכפורים אסור בנעילת הסנדל דלית יחודא ביה לקב"ה ושכינתיה דלזמנים איהו שכינתא ואסתל' קב"ה ואפת' שכינתא ובגין דא עונת ת"ח בשבת דביומין דחול דשליט מטטרון אתמר יהיה סגור ששת ימי המעשה וכו':

*תומר* דבורה דף כ' מוצאי יום הכפירים מנהג הקדוש וכשר לתקן בסוכה איזה דבר קודם שיאכל וסמכו על פסוק וילך עשו לדרכו שעירה ויעקב נסע סכתה וכן ג"כ טוב שביום י"א אחר תפלת שחרית קודם שיאכל יקנה דבר מצוה לולב או אתרוג אם אפשר:

*כתיבת יד* דע כי חטא המחודש שלישי' מוחלין לו משלישית חמש ממתינין לו אולי ישוב ומכפרים לו בלא יסורין חטא החמישית כבר עלה חטאו לספירת החסד ומסכמת ליסרו ומיד לגבורה כיון שהתחיל הדין מהימין וזהו שאמר ימינך ה' וכו' וזהו שאמר הן כל אלה וכו' פעמים שלש עם גבר שלש לחשבון החטא שפעמים תלוי עד שישוב מכאן ואילך מתייסר לפי שבחמש היא החסד ומסכמת מיד מטה יד שמאל להורגו ע"כ:

*ובספר* הרוקח כתב שמן השמים יודעים אם הטובה שעושה החי לכפרת המת אם היה המת חי היה עושה הטובה ההיא מעלים על המת כאלו עשה הוא הטובה ההיא:

*בערב* יום הכפורים באשמורת אחר הסליחות מיד ישחוט תרנגול לבן לכל אחד שבבית זכר לזכר ונקבה לנקבה ואם האשה מעוברת שוחט עליה שלשה אחד בעבורה וב' בשביל הולד אחד זכר ואחד נקבה מספק ויאמר זה ח"ליפתי זה ת"מורתי זה כ"פרתי שר"ת ח"תך והוא החתך חיים:

*שבעת* ימים קודם יום הכפורים צריך הש"ץ להפריש מביתו כמו שהיה עושה הכהן הגדול ויעסוק בכל יום קצת מהעבודה וצריך לתקן מעשיו וגם יהיה לו התבודדות לתשובה בכל יום ויום ובכל לילה ולילה באלו הימים ולא יחטא בהם ח"ו ויתנהג בחסידות אף שלא נהג כך בכל השנה:

*מי* שאינו מעביר שינה מלבו ביום הכפורים אז אין תפלתו נשמעת ואינה מקובלת. מי שאסר על עצמו בשר ויין כל השנה רק שיאכל שבתות וימים טובים אז מותר בבשר ויין בערב יום הכפורים כי יום טוב קא חשיב אם אירע לאדם תענית חלום בערב יום הכפירים יכול לאכול ויניח להטיב לו חלומו. וליל תשעה בתשרי לענין מי שנדר יין ובשר רק לאכול בשבתות וי"ט מותר לאכול בשר ויין בלילה הזאת אם המנהג במקום זה שהם מרבים סליחות בעי"כ אז אסור בבשר ויין בלילה הזאת: כתב האר"י זלה"ה שבעי"כ יש להרבות באכילה כשיעור שני ימים: כתב עוד שקודם כל נדרי יאמר פסוק אור זרוע לצדיק ולישרי לב שמחה. אם מברך שהחיינו אחר כל נדרי לעצמו בלא ציבור לא יצא: הנהגת האדם:

*קודם* שישכב בליל יום הכפורים יאמר ד' מזמורים הראשונים שבתהלים כי הם מסוגלים שלא יבא לידי קרי ח"ו וגם יאמר הפסוק אור זרוע לצדיק ולישרי לב שמחה ויכוין או"ר זרו"ע לצדי"ק ס"ת (קר"ע) יו"ד ה"ה וי"ו גימט' לצדיק ויכוין לקרוע הקליפות ע"י שם קר"ע להעלותם מקליפות אותם טיפות שיצאו למגנא ולישרי לב שמחה ס"ת גימט' י"ז מנין טו"ב. בליל יו"כ לא ישכב מכוסה בכר או כסת כדי שלא יתחמם עצמו ביותר ועל כל פנים לא יכסה רגליו:

*המוריד* דמעות ביו"הכ על מיתת בני אהרן בניו אינן מתים בחייו: למחרת יום הכפורים אחר תפלת שחרית קודם שיאכל יקנה לולב או אתרוג אם אפשר:

*אדם* שאכל ערב יום הכפורים אכילה גסה ובלילה קשה לו לא יכניס אצבעו בפיו כדי שיקיא שמא כשמקיא יהיה טעם המאכל בפיו ואם בעל כרחו מקיא יזהר שלא יבלע הקיאה לפי שבולע טעם המאכל בפיו אע"פ שאינו מתכוין להנות. וכן לא יאכל שומשומים אחר אכילה כשיאכל כל צורכו ערב יום הכפורים לפי שיהא מעלה גרה כבהמה ויהיה המאכל בפיו ליל הכפורי'. ספר החסידים:

*זוהר* פרשה תצוה דף קפ"ו ע"א מאן דלא אעבר טינא מרוחיה לכפרה עליה ביומא דכפורי כד סליק צלותיה בהאי יומא טבע בההוא אתר דאקרי רפש וטיט ואיהו מצולות ים ולא סליק לאתעטרא ברישא דמלכא:

*אמ"ה* בא ללמדנו שאע"פ דבשאר ימות השנה המלאך שמעלה תפלות כל ישראל עטרה ברישא דמלכא מערב כל התפלות יחד מהגון ובלתי הגון ועל ידי כן מעלה כל התפלות אך ביומא דכפורא אינו כך דאם לא עבר טינא מלביה לכפרה אין תפלתו עולה להיות עטרא בראש מלכא:

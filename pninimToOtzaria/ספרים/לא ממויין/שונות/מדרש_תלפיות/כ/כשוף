%% ענף כשוף

*לבטל* הכשוף כתוב בכתב על צואר החולה עמנואל שוטר שולטן ואחר כך תמחה אלו השמות במים או ביין וישקה אותו לחולה ויתרפא בע"ה. מכ"י

*אמרו* רז"ל בהגדה בפ' שפתותיו שושנים אל תקרי שושנים אלא ששונים דובב שפתי ישנים אל יקשה בעיניך איך יתכן ששפתותיו של מת דובבת בקבר כתב בעל הרז ממעשה שהיו בשני מכשפים שהיו בעיר אחד וראו בחור שהיה עצב ושאלו לו על מה היה עצב והשיב שימים רבים נתרחק מאביו ולא היה יודע אם היה אביו חי או מת אמרו לו המכשפים תן לנו חצי כסף וכתוב איגרת לאבי' ואני מוליכה היום ותשיב לך תשובה מאביך וכן עשה כתב לו אגרת אמר המכשף האחד לבחור תן הכתב בפי חבירי ועשה כן: עשה מה שעשה וחבירו נפל לארץ כאילו הוא מת והניחו שם כשעה חדא וחזר ועשה מה שעשה וחברו נזדעזע וישב ואחר כך קם על רגליו וא"ל טול כתב זה מפי חברי ולקח הנער הכתב והנה היה מכתב של אביו שאל הבחור למכשף היאך עשית אמר ליה הלכתי אל בית אביך ונראתי לו כאילו הלכתי במלבושי שאני לבוש בו עכשיו ונתתי כתבך ביד אביך ורצה לעכבני שם ז' ימים ולא רציתי מפני שכוונתי לחזור מיד ונתן לי הכתב וכאשר חבירי עשה מה שעשה היה במלבוש הנשמה כאילו היה לו גוף לעיני מי שנשתל' לו ומלבושיו כאילו עליו ע"כ דוגמת זה אל יקשה בעיניך על הנשמות מאין הדבור יוצא וכו':

*משה* רבע"ה רצה ליכנס לארץ ישראל לפי שרא' ברוח הקודש סוד מואב סיר רחצי שכתב בזוהר שנעץ בלק בנוקבא דתהומא רבה כשפים למשטפא עלמא בימי דוד כמו שהאריך בזוהר פרשה בלק וכו' ורצה ליכנס לתקן כל זה וכו' מגלה עמוקות אופן קי"ח.

*זוהר* שמות מי שרוצה לגרש מאתו דבר רע שנעש' לו על ידי כשפים אז אותו דבר שקונה לו לעשות הרפואה יקנה בכל דמים שפוסקים עליו.

*בענין* הכשוף והניחוש וכו' משם מ' רות הנעלם מן הנקבות באים כל מיני נחש וכשוף וכל הרהורים רעים ואלמלא שאסורים ידיה של אשה ולא שבאין היו הורגים וממיתים כל העולם בכל עת ובכל זמן ולא מתחזקת הנקבה אלא בכח הזכר וכיון שהיא שורה בעומק שלו יודעת להשביעו להשלים. רצונה ובמה בשם במילין עתיקין בשמא:

*בענין* כשוף הר"ם מרקנטי דף ו' ע"ב מפני מה נענשו מחלון וכליון שלקחו נשים מואביות שאין לך נשים מתעסקות בנחש וכשוף כבנות מואב מאי דכתיב ויצמד ישראל לבעל פעור כיון שהיו אוכלי' איזה דבר מהן מיד בכשופיהם היו עושים שישתחוו לע"ז: זוהר ממדרש רות הנעלם:

*ונראה* לי כי על כן כותבי הקמיעות לכתוב פלוני בר פלונית להזכיר שם אמו ולא שם אביו ומן הטעם שהזכרנו כבר כי כל אותם הכשפים מצד האשה באים ע"כ:

*אמ"ה* והטעם הפשוט ידוע שכותבין שם אמו כי ודאית ואדם המבקש על איזה דבר צריך לברר באופן שלא ישאר שום ספק פן אינו יוצא פעולתו לפועל:

*זוהר* במדבר פ' בלק היה מכשף גדול והיה מלקט עשבים לעשות כשפים והניח בקדירה וגינז תחת הארץ עמוק אלף ות"ק אמה וכשבא דוד חפר שיתין אלף ות"ק עמד על אלף ות"ק אמה בתהום ונסך מים על גבי המזבח ואמר אני ארחץ אותו הקדירה וזהו מואב סיר רחצי: עוד שם הא דאמר בלעם אל מוציאם ממצרים וכו' כי בלעם בהיותו בעצה במצרים קשר את ישראל בכשפיו שלא יוכלו לצאת ממצרים וכשראה שיצאו אמר הרי אני רואה שאי אפשר לבא עליהם בכשפים שהרי אני גדרתי בכשפים בעדם שלא יוכלו לצאת והם יצאו:

*אמר* ר' יצחק בלק מכשף גדול היה ודרך המכשפים לקחת הדבר שאין בו חשדה וכן אין מזכירין לעולם שם אביו של אדם אלא שם אמו דבר שאין בו חשדה דכן דרך השדים דמעיינים בההוא מלה דקאמרינן להוא אי איהו כדיבא מודיעין ליה מילין כדיבין ואי איהו קשוט כל מה דאמרינן לזמנא זעירא קושטא הוא כ"ש למעבד עבידתא. זוהר שמות דף י"ז:

*הללו* את ה' מן הארץ תנינים וכל תהומות ולא נאמר ונבראו כי מן המים נבראו התנינים ולא אמר המים נתן לבני אדם כי לא נבראו מן המים ואינן יכולים לחיות במים. ולפיכך כשעושים אחיזת עינים כשתגיע למים שוטפים מתהפך לעניינו הראשון ולכך אותה השבעה של אחיזת עינים או המעשה שיעשה אינה מגעת על הממונים על המים. ויש השבעה על המים ולא על היבשה ויש כנגד הממונים על היבשה ולא על המים אלא בשם המפורש המשביע יעשה במים וביבשה ובאויר ובכל כי הבורא מושל בכל נשגב שמו לבדו: ס' החסידים:

*מי* שמכושף ואין לו תקנה אם יצא מן העיר ידור בעיר אחרת ויקח שם אשה. ויש מי שאוהב אשה מפני שזרעה יתחתן בזרעו: מי שאוהב אשה אם יקחנה יצטער ופעמים לטוב כדכתיב ויהיו בעיניו כימים אחדים באהבתו אותה ונעשית עקרה ולבסוף לטובה:

*אשה* שעשתה בכשוף שיבכה בנה של חברתה אין חברתה יכול{ה} להחזיר החולי של בכיה על תינוק של מכשפה לפי שאם אמה חטאה בנה מה חטאה. ס' החסידים:

*בענין* העגל נטלו ההוא דהבא דפריקו מאדניהון מאי טעמא בגין דמאן דאצטריך למעבד חרשא לא בעי למיתן עינוי על ממונא ואינון אמרו שעתא קיימא לן אי אנן לא מעכבין לא שעתא למיחס על דהבא מיד ויתפרקו כל העם מאי ויתפרקו כד"א מפרק הרים ומשבר סלעים דחבילו ותברו אדנייהו זוהר פ' תשא דף קצ"ב:

*אהרן* גבר נביאה גבר חכים ולא ידע לאסתמרא דאילו נטיל מארעא כל חרשין דעלמא לא הוו יכלין לאצלחא אבל כמה אצלחו בעובדא דא בגין דויקח מידם ולא מארעא. זוהר תשא דף קצ"ב ע"א:

*שלשלת* הקבלה בענין הכשוף דף ע"ד ע"א מכשף הוא שם כולל לכל מיני הכשופי' וכתב הראב"ע ז"ל שהוא המשנה דבר מהויתו לפי מראה עינים: ופירש רש"י ז"ל בסנהדרין שהוא המכין עצמו לקבל רושם התוודעות מלאכי חבלה:

*המורה* חלק ג' פרק ל"ז אומר שכל מעשה הכשוף וענפיהם כלם פועל הדמיון ואין בהם שום ממשות ומציאות החלט:

*והרמב"ן* ז"ל פ' שופטים אמר דרוש יפה על זה וחותם דבריו הם שאי אפשר להכחיש מה שנראה כחוש העין והענין הוא אמת ולכן אסור לעשותו לפי שמכחישים פמליא של מעלה:

*והסוד* הוא שכמו שהשם יתברך נתן כח בככבים ושריהם שהם נפשות לגלגלים לעשות סדרם הפשוט כפי שהשים בטבעם השים כח בהם שאם האיש ידע למצא הלבנה במזל פלוני ונגד מבט פלוני עם איזו הקטרה ודברים ידועים יכול להכריח הסדר הפשוט ההוא שיהיה מורכב לזמן מה וזאת ההרכבה שונא הש"י ולכן אסרה ועל זה הדרך הוא איסור כל מיני כלאים:

*ואומר* רבינו בחיי ז"ל שראה בספר ידיע' הככבי' ורוחנייות שלהם הנקראת איגרת גלינוס המלמד לעשות צורות ותמונות ואופן להמשיך רוחניות הככבים והמזלות למטה וגם אני המחבר ראיתי ספר על זה בלשון נוצרי קורין אותו ספר אדם הראשון והיה ביד פלוסו' ורופא וראיתי בו דברים מתמיהים בתכלית הבקיאו' וזה לפי שצריך בקיאות גדול על מצד ושם כל כחות השמימיות ושריה' וחילופיהן וחילופי חילופיהן ודרכם וכחותם וזמני שלטנותם ר"ל שעות ימים שבועות וחדשי' ותקופות ומולדות וחצי שנה ושנה ושמות מלאכי קדש ושמות מלאכי חבלה המניעים הגלגלים והמזלות וככבי לכת לילותיהם וימותיהם והוא דבר פלא:

*והר"ן* ז"ל בפ' שופטים אומר שהש"י ברא כת מלאכים כדי שיהיה כלי זעמו להוכיח בהם החוטאים ולהיות זה טבעם נקראים מלאכי חבלה והמכריח אותם לעשות דבר ע"י כשוף הוא נגד כוונת הבורא בבריאת' ועל זה נאמר על המכשפים שמכחשים פמליא של מעלה:

*ובזוהר* פ' שמות אומר שדרך המכשפים להזכיר דבר שאין בו ספק וזה לפי שהשדי' מעייני' בדבר ההוא ולכן אין מזכירים לעולם שם אביו של אדם אלא שם אמו שהיא ודאית ואם אומרים להם דבר כזב גם הם אומרים כזבים וכן אם הוא אמת לפעמים אומרי' קצת דברים של אמת:

*מכשפה* לא תחיה וסמיך ליה כל שוכב עם בהמ' כי איתא בזוהר על ידי ששכב בלעם עם אתונו היה חל עליו כח טומאת כשוף. רב אלשיך בהקדמת ספר יצירה להראב"ד ז"ל דף כ"ז ע"ג כל היצורים נחקקו בשמו הגדול ולפיכך נצטוינו שלא להשחית דבר ושופך דם האדם באדם דמו ישפך כי בצלם אלהים עשה את האדם וזהו סוד היצירה להיות כל הנבראים משותפים באדם ואדם בהם ולכן יתפעל האדם במעשיה' בסוד הכשפים וההשבעו' והבן זה עכ"ל:

*מסכת* יומא פרק ג' בענין כהן גדול הביאוהו לבית הפרווה פירש רבינו עובדיה ז"ל מכשף אחד בנאה ונקראת על שמו עד כאן:

*עשרה* מיני חרשין אינון דכתיב קוסם קסמים מעונן ומנחש ומכשף וחובר חבר ושואל אוב וידעוני ודורש אל המתים הא עשרה אינון.

*אמ"ה* הם כנגד עשר ספירות דטומאה דזה לעומת זה עשה אלהי' כדי שניכר האור מתוך החשך. זוהר וישלח:

*תרגום* יונתן כשהשליך נמרוד לאברהם בכבשן האש על שלא עבד ע"ז לא היה רשות לאש לשורפו וכשראו כל האומות שלא שלט אש באברה' אמרו הרן אחיו הוא מלא כשפים וחרשין ואיהו לחיש על האש שלא לשרוף אותו מיד נפל אש מן השמים ושרף להרן:

*אמ"ה* קשה מזה על מאמר חז"ל על פסוק וימות הרן על פני תרח אביו שכיון שראה הרן שניצל אברהם הושלך גם הוא ונתכרכמו בני מעיו ויצא ומת וכו'. ואולי י"ל דאומרו התרגום ושרפו להרן אינו שריפה של מיתה היה אלא ושרפו באופן שראו כלם שלא היה יכול ללחש כדי שיצאו מהחשדה:

*רבינו* בחיי דף ע"ה ע"ג: בלטיהם מעשה כשפי' ועל ידי מלאכי חבלה הם כשפים ומלת בלטיהם נגזרת מאש לוהט להבה תלהט רשעים והענין כי הם עושים על ידי לוהטים מלאכי אש מלהט באדם ולא ידע ותבער בו ולא ישים על לב ואולי יקראו כן המלאכים השוכנים באויר בגלגלי היסודות שקורין אותם שדים.

*בלטיהם* מעשה שדים על שם שבאים אל האדם בלט לפי שהם בעלי גופות מאויר שאיננו מורגש נקרא בלטיהם:

*תיקון* ס"ו כה אמר למזבחים ולמקטרים דהוו ידעין כל גוונין דאינון מזלות וכוכבים והוו לקטין עשבים כגוונא דאינון גוונין והוו עבדין דיוקני כפום ההוא כוכב או מזל דהוו בעין לנחתא ליה והוו נטלין בעירין כפום ההיא מזל כגון טלה או שור והוו רבתין עליהו ואגיחו שמא מפרש בפומיהון וכדין נחתו וממללין עמהון והוו עבדי רעותהון ועל דא כתיב לא תשא את שם ה' אלהיך לשוא ובגין דא אמר הקב"ה לא תעשון אתי וכו' והא אוקמוה לא תעשון כדמות שמשי דמשמשין לפני במרום דכל מאן דעביד שום דמות כד נפיק מהאי עלמא נשמתיה אתלב' בההוא צלמא וקלא נפקא פסילי אלהיהם תשרפון באש:

%% ענף כתיבה

*הכותב* יצום שלשה ימים רצופים בלא לילות ו{י}טבול בערבם בכל יום וביום השלישי בחצי היום {י}טבול ואחר כך עשה קולמוס לשם כך וכתוב בעו' שליל זה השם ושימהו בקולמוס וכתוב כל מה שתרצה בלא יגיעה וזה היא:

 *אלה ויברי זימין פרביש אילין אלי אישין זדיזיגין אגיאוש אי אילקי שיליפילין יוסמן אתהוי מטאו*

*כשנתרבה* דיו על אות אחת לא יכתוב את השם ממנו וכן אם נתרבה דיו על השם לא יכתוב ממנו אות אחרת. ס' החסידים:

*יש* שנגזר עליו מן השמים שיעשה ספר א' או שנים או שלשה וכן בתלמוד וכן לפטור קרייא וכן בסודות אחרות וכל מי שמגלה לו הקב"ה דבר בתורה ויכול לכותבו ואינו כותבו הרי גוזל למי שגלה לו כי לא גלה לו אלא לכותבו דכתיב סוד ה' ליראיו ובריתו להודיעם וכתיב יפוצו מעינותך חוצה וזהו שכתוב יביא במשפט על כל נעלם שגורם שנעלם אם טוב שגילה לו אם רע שאינו כתבו: ס' החסידים סימן תקל"א:

*הבא* לכתוב את השם אם נזדמן לו רוק או צריך להשליך מחוטמו ירוק או ישליך מחוטמו תחלה ויקנח ידיו ואח"כ יכתוב ולא יתכן שיכתוב ובאמצע השם יפסיק או ירוק או ילכלכך ידיו: ולא יתכן כשאדם כותב את השם שידבר או יצחוק לכן יזהר מכל זה שנאמר לכן הכהנים בוזי שמי וכתיב ומפני שמי נחת הוא. וכשאדם צריך לנקביו לא יתכן להזכיר את השם שנאמר וכל קרבי את שם קדשו. ומי שכותב את השם וכותב מקצת אותיות של שם לא ירוק רוק עד שיסיים השם כלו ואם שנים יחד כגון שכותב ה' אלהים לא ירוק בין זה לזה עד שיכתוב שניהם וכן אם אדם יכול לעצור את עצמו כשמתפלל שלא ירוק בין שם לשם כגון ה' אלהים יעצור את עצמו ואם רוצה אדם להתעטש מלמעלה אל יתחיל לכתוב ולא לדבר עד שיתעטש תחלה וירוק ואח"כ יכתוב או ידבר:

*שמעון* שכותב תפילין ומזוזות או שאר דברים מדברי תורה והנה ראובן צריך דיו וקולמוס לכתוב כתב לא יקח הדיו והקולמוס מיד שמעון מפני שמבטלו ממלאכת שמים: אם הטביל הקולמוס בדיו כדי לכתוב השם ונזדמן לו לכתוב כתב על משכון או כתב אחר באותה טבילת הקולמוס אל יכתוב אלא יכתוב תחלה השם ויטבול פעם שנית לכתוב מה שחפץ. ס' החסידים:

*ומעשה* בחסיד שבדיו שהיה מזמין לכתוב בו דברי תורה לא היה מניח להדיוט לכתוב דברי חול ואע"פ שאמרו הזמנה לאו מלתא היא היה אומר במקום שאוכל לקיים דברי אביי שאמר הזמנה מלתא היא אקיים כל מה שאדם יכול להחמיר על עצמו במקום דלא סתרי אהדדי על זה לא נאמר והכסיל בחושך הולך. גם היה משאיר מעט מה~ה~מוציא ואוכלו לאחר הסעודה כדי שיהיה טעם של המוציא בפיו וכתיב ברוך טנאך ומשארתך שירי מאכל גם היה מזמין בסעודתו מים כשיעור שתיתו ואם היה נשאר אחר שברך היה שותה אותם כדי שלא ישתה הנכרי מהם ולא היה נותן לנכרי לשתות מכלי שהיה רגיל לברך עליו:

%% ענף כסוי הדם

*בענין* לכסות דם חיה ועוף אחר השחיטה הענין הוא כדי לחלוק כבוד למדת הדין ואין דין זה נוהג לדם הבהמה כי צריך לעשות ממנה זריקה על גבי המזבח: הר"ם מרקנטי:

*צוה* הקב"ה לכסות דם חיה ועוף פן יאמר הממונה עליהם איך דם זה שלא חטא נשפך ע"י חוטא אשר חטאו כשני וכתולעת וחותמים בדם הנגזר למות ועל מצחות האנשים אשר חטאיהם כשני לכך צוה לכסות הדם ודוקא בדם שנשחט חותמים ולא בשאר דם:

*אמ"ה* קשה כפי טעם זה למה לא צוה הקב"ה לכסות גם דם בהמה. ואולי הכונ' דכשחותמי' לנגזר למות הוא בדם חיה ועוף ולא בדם בהמה:

*כשמכסה* השוחט את הדם כיון שברך על הכסוי אין ראוי להשתין או לרקוק שם במקום כסוי הדם וזהו דוקא תכף לכסוי. אם מקנח השוחט הסכין מהדם בנוצה צריך לכסות גם הדם שעל הנוצה. ספר החסידים. סי' תתכ"ט ותתל"ח:

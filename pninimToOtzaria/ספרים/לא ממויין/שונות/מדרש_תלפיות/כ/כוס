%% ענף כוס

*סוד* כוס מלא ברכת ה' וכו' רוצה לומר כשתמלא אותיות כוס כזה כ"ף ו"ו סמ"ך הם בגימטרי' ע"ב ס"ג מ"ה ב"ן שהם ארבע מלואי הוי"ה וזהו ברכת ה' על ארבע מלואים אלו: לזה צריך לכוין בשעת נטילת הכוס לברכת המזון כוס ישועות אשא לשון אשא קאי על כוס כשאני נוטל אותיות כוס ואשא את שמותם על שפתי אז בשם ה' אקרא כי נרמזים בד' שמות אלו מילואי שם ה' ונמצא בזה שמיחד האדם דינא ברחמי כוס הוא בגימט' אלהים ומילוי שלו בגימטריא ארבע מילואי ההוי"ה שהוא רחמים בסוד ה' הוא האלהים: מ"ע אופן ל"א:

*כונת* משה ליכנס לארץ ישראל לפי שראה ברוח הקודש שלעתיד לבא יתנו כוס של ברכה לברך כדחז"ל בפסחים שנותנין כוס של ברכה למשה ואומר איני יכול לברך שלא זכיתי ליכנס לארץ ישראל: מ"ע שם אופן ל"א:

*צריך*  ליתן מים בכוס של ברכת המזון לפי שהיין רומז למדת הדין ויש למעלה שבעים שרים שכלם נזונים ממדת הגבורה וכלם נמשכים מן המים בדוגמא יעקב אבינו שיצאו ממנו ע' נפש ועל כן מנעה תורה שלא יאכל ולא ישתה נזיר מכל אשר יצא מגפן היין לפי שהוא דבק בשם שנאמר איש כי יפליא לנדור נדר נזיר להזיר לה' ועל כן הצריכו חכמים בכוס של ברכת המזון שהיא מן התורה שאין לברך עליו עד שיתן לתוכו מים כיון שכוונת הברכות לעצם הרחמים. שולחן ארבע:

*אין* משיחין על כוס של ברכה ואין מברכים על כוס של פורענות מאי כוס של פורענות כוס שני וטעמא דמלתא משום זוגות וכדתנן השותה כפלים לא יברך משום הכון לקראת אלהיך ישראל:

*ארבע* כוסות של פסח כנגד דוד. והגדה כנגד יעקב. ברכת המזון כנגד יצחק. הלל הגדול כנגד אברהם. כגוונא דא מצה כנגד דוד סוכות כנגד אברהם שבועות כנגד יעקב ראש חדש כנגד יצחק ע"כ ז"ח דפ"ו:

*ילקוט* חדש ואע"פ דלעיל כתב דסוכות כנגד אהרן מדתו של אברהם ואהרן חדא הוא דכהן מסטרא דחסד. ואל תקשה דכתיב לעיל פסח כנגד אברהם והכא קאמר נגד דוד דאפשר דמצה לחוד ופסח לחוד. עיין בערך ימים טובים סימן ג':


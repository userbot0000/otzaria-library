%% ענף כתובים

*בבא* בתרא פ"א תנו רבנן סדרן של כתובים רות תהלים איוב משלי קהלת שיר השירים קינות דניאל. ומגילת אסתר: עזרא דברי הימים. למאן דאמר איוב בימי משה היה לקדמיה לאיוב ברישא אתחולי פורענות' לא מתחילנן רות נמי פורענותא הוה פורענות' דאית ליה אחרית דאמר רבי יוחנן למה נקרא שמה רות שיצא ממנה דוד שרוה להקב"ה בשירות ותשבחות:

*אמ"ה* גם איוב פורענות שיש בו אחרית ואם כן למאן דאמר איוב בימי משה היה לקדמיה לאיוב. ונראה דרש"י ז"ל הרגיש מזה וזה לשונו דאית ליה אחרית סוף הפורענות נהפך לאחרית ותקו' שיצא דוד משם עכ"ל דקשה מה חידש יותר ממשמעו' לשון הגמרא אלא כוונתו לומר דהן אמת שגם איוב יש בו אחרית אמנם הוא אחרית טוב שנוגע ליחיד דהיינו איוב לא לכוללות כל ישראל אמנם רות אחרית ותקוה שיצא דוד כלומר איכא תרתי אחד שהוא אחרית טוב ליחיד היינו רות ותקוה לרבים שיצא דוד שהוא מלך המשיח אדם דוד משיח כי כן טבעם לשון תקוה שמורה על העתיד:

*אמנם* בדרך רמז י"ל דסדרן בסדר זה לרמוז על ביאת משיחנו בע"ה ואופן המאורעות שיהיו עד שובם ישראל לאדמתם בטח וזה סידורו רות תהלים על שיצא ממנה דוד שהוא מלך המשיח. אך קודם ביאתו יהיה איוב משלי קהלת כלומר סמוך לביאתו יתחזקו הצרות והיסורין ובפרט לאנשי מעשה כאיוב שסבל צרות ויסורין כנודע דחכמת סופרים יסרח ויסובבו מעיר לעיר ולא יחוננו וירא חטא ימאסו כאש' אירע לאיוב שנסרח ~חמת~{כמת} בפני רואיו כמו שהיה מתרעם על שעבר ואחרי דברו לא ישנו ועכשיו אין לו שומע ויראתו וחסידותו נמאס בפניהם ואין מרחם ואין חונן מדאצטריך לומר חנוני חנוני אתם רעי כי יד אלוה נגעה בי כך כמאורע לאיוב יתקפו הצרות סמוך גלוי הגואל כדכתיב ויבא כמים צר:

*ואז* באותו זמן יהיו ישראל למשל ולשנינה ולהבל וריק בעיני כל העכו"ם וזהו משלי וקהלת כלומר יהיו למשל ולהבל דקהלת מדבר בהבלים: או כלך בדרך זה אחר שיבאו לבחינת שיהיו למשל ולשנינה בעיני העכו"ם וזהו משלי מיד יקהלם הקב"ה על ידי משיח בן אפרים הנגלה תחלה כנודע ואז ישוררו שירה חדש' והיינו שיר השירים דסידר אחר קהלת:

*ואחר* אשר יתקבצו עם משיח ב~י~ן אפרים וישמחו בחושבם אין עוד צרה יתעוררו עליהם מלחמות גוג ומגוג וזהו דסידר אחר כך קינות כי במלחמת גוג ומגוג יצטרפו ויתלבנו וכתיב ויצא חצי העיר בגולה ויתר העם יברחו אל מדבר יאודה ושם שורש ~רתמים~{רחמים} לחמם בהריגת משיח בן יוסף שעתיד ליהרג כנודע ואז יקוננו עליו כל ישראל ויהיה הצרה גדולה אשר כמוה לא היה ולרמוז על זה סידר אמר שיר השירים קינות:

*ואחר* קינות דניאל לרמוז שבהיותם ישראל בתוקף הצרה הזאת מהריגת משיח בן אפרים יתגלה משיח בן דוד עם שמונה נסיכי בני אדם הראשון אברהם יעקב וכו' כדחז"ל בסוכה וכו' שיחיה אותם תחלה לבא עמהם והוא התחיה ראשונה שעתיד להיות דג' תחיות הם כנודע חדא הא דאמרן שניה תחיית מתי ארץ ישראל שיחיו מ' שנה קודם מתי חוצה לארץ שלישית התחייה כוללת לכל המתים די בכל אתר ואתר כאשר רמוזים ג' תחיות בברכת התפלה אתה גבור לעולם ה' מחיה מתים אתה וכו' מחיה מתים ברחמים רבים בא"י מחיה המתים הרי שלשה וכו' ובהיות שדניאל דבר מענין התחיה כדכתיב ורבים מישני אדמת עפר יקיצו וכו' לכן סידרו אחר קינות:

*ואחר* דניאל מגילת אסתר לרמוז שאז בגילוי המשיח ויגאול לישראל יתנהג קריאתה דמגילת אסתר אינה בטלה בימות המשיח כדחז"ל ואז בימי מלך המשיח ימחה הקב"ה זרעו של עמלק כאשר כבר התחיל מפלתו בימי מרדכי ואסתר ולכן אחר דניאל סידר מגילת אסתר:

*ואחר* מגילת אסתר עזרא ודברי הימים שמשם ואילך ומלאה הארץ דעה את ה' ויתפתחו עיני כל ישראל לתורה כאשר היה דוגמתו בימי עזרא שכמעט ישתכחו התורה בגלות בבל ונשנית התורה על ידו ונתפקחו בה ישראל כן בימות המשיח אחר ישוב המלחמות יתחיל אור התורה לזרוח ויהיו ישראל לבטח ויספרו בדברי הימים מה שקרה להם בגליות לתת שבח והודאה להקב"ה כי מאשפות ירים אביון וזהו שסידר דברי הימים אחר עזרא והוא רמז נכון:

*והבט* וראה בספר שבילי אמונה שמביא ממדרש אופן ביאת המשיח כיצד ויהי לפיך כדבש למתוק מה שכתבתי בראות' מה שכתבתי שהוא על דרך המדרש הנז' שם:

*עוד* נראה דרצו חכמים לרמוז בסדר זה דרך מוסר את העם אשר יתנהגו בו לא יסורו ממנו באמצעותו יקנה האדם שלימות הגוף שלימות הנפש ולכן סידרו אחר רות תהלים שיתפוס האדם תחיל' מדת החסידות והחסד ויחזיק בה ועמה יבא אל החסידות שהרי רות על החסידות והשכר שעשתה עם חמותה זכתה שיצאו ממנה מלכים ועל' מינהון דאש החסידי' דוד המלך ע"ה ולכן סידר אחר רות תהלים:

*ואם* יביאהו חסידותו ומעשיו לאדם לרוב הצלחיות כדוד שכתוב בו ויהי דוד לכל דרכיו משכיל אל יתגאה בהצלחתו. יסתכל באיוב שהוצלח בתכלי' ההצלחה מסבת מעשיו הטובים ולא נתקיים בידו שהרי נלקה בגופו ובממונו ובכל אשר לו ויקנה מוסר בראו' שאין ההצלחות קיימות וגלגל שחוזר:

*לכן* יקרא תמיד במוסרים הכתובים במשלי למען לא יסור מדרך הטוב ימין ושמאל דמשלי מלא מוסרים ולכן אחר איוב סידרו משלי לרמוז על האמור: ובהיותו קורא במוסרי משלי יביאם להכיר כי כל הצלחיות של עולם השפל זה הבל המה ובזה בהיותו בהם לא יבא לבחינת הגאות ולזה סידרו אחר משלי קהלת שמדבר בהבלים:

*ואחר* קהלת סידרו שיר השירים וקינות לרמוז שאף שישיג האדם שכל ההצלחיות של עולם זה הבל המה ראיה מאיוב שהושפל ביסוריו ובעוניו ומשלמה שחזר על הפתחים עם כל זה אל יאמר כיון שהכל הבל הנני פורש עצמי מכל עסקי העולם הזה ואבדיל עלמי מכל אדם ואתבודד במדברות ובחורבות כי גם זה הוא דרך רע כמו שכתב הרמב"ם ז"ל וכמו שפירש מוהר"ר יאודה דמודינא ז"ל בספר הבונה על פסוק הבל הבלים אמר קהלת הבל הבלים הכל הבל וכו' שהכונה אין ראוי לאדם להלוך ולטרוח להשג' המותרות לבקש בתים במשכיות הכסף ומלבישי המשי כמלבושי המלכים דהכל הבל הבלים וזהו הבל הבלים אמר קהלת דקהלת הבהיל כל מותרי העולם אך בתנאי שאל יאמר אדם כיון שענייני זה העולם הבל הבלים הנני פורש עצמי מכל הדברים מכל וכל ואלך בלי לבוש ובלי בית גם זה הבל וזהי אומרו הבל הבלים הכל הבל כלומר לומר שגם הכל הבל הבלים גם זו הבל לפי דצריך שיתנהג אדם בדרך אמצעי שלם אל יגע בעבור המותרות ואל יעדיר עצמו מצורך ההסתפק' וכו' אלא יהיה מעורב עם הבריות וכדחז"ל לא יהיה האדם שמח בין עצבים ועצב בין שמחים:

*וזהו* דרמזו אחר קהלת שיר השירים וקינות שאע"פ שמבהיל הכל לא יתפוס דרך הקצוות כי אם יהיה מעורב בבריות להיות שמח ומשורר בין המשוררי' ועצב ומקונן בין העצבים. ובהיות מעורב בין הבריו' יביאהו זה לקנות המושכלות אלהיות ומדיניות כדניאל וחבריו שכתב בהם ומשכילים בכל חכמה ויודעי דעת ומביני מדע וכו' זהו דסידרו דניאל אחר שיר השירים וקינות: ובהיות האדם שלם במושכלות זהו מביאו למסור נפשו על הרבים להגין עליהם כאשר עשו מרדכי ואסתר בהצלתם של ישראל וזהו דסדרו מגילת אסתר אחר דניאל:

*ומשם* יבא ללמד דעת את העם כעזרא הסופר ~שלמר~{שלמד} תורה לישראל והדריכם בדרכי השם בעלותם מבבל וזהו אחר מגילה עזרא: וכיון שאדם בא להוכיח לאחרים וללמדם דעת נזהר על עצמו מכל פגם כדי שלא ימצאו מקום לומר לו טול קורה מבין עיניך ולכך סידרו דברי הימים המדבר ביחוסים אחר עזרא לרמוז כשיגיע האדם לבחינת עזרא המוכיח והמלמד זהו מביאו ליזהר על יחוסו שיהא שלם בלי פגם כמדובר:


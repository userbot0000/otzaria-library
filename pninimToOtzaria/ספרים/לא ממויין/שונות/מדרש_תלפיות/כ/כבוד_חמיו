%% ענף כבוד חמיו

*בגמרא* חייב אדם בכבוד חמיו כאביו בראות שדוד קרא לשאול שהיה חמיו אבי שנא' ואבי ראה גם ראה וכו':

*אמ"ה* נראה לי בדרך דרוש להביא ראיה ממקום אחר שהנה הקב"ה נקרא חמיו של ישראל כדאיתא במדרש פ' וישמע כשפרחה נשמתן של ישראל בסיני אמרה תורה רבש"ע יש אב שמשיא את בתו והורג לאנשי ביתו ומקשה מוהר"ש יפה דהול"ל והורג לחתנו משום שהתורה היא הבת והחתן הם ישראל ועיין אות הא מאמר הר סיני שכתבתי מה שתירץ וכו' גם במדרש פ' תרומה אמר הקב"ה עשו בית לאב שיבא וישכון אצל בתו שהיא התורה עיין שם הכלל העולה שהקב"ה הוא חמיו של ישראל ובכמה מקומות מצינו שהקב"ה נקרא אב של ישראל שהרי קורא לישראל בני בכורי כי הייתי לישראל לאב וכו' וכן ואם אב אני איה כבודי וכו' וכן ישראל קוראים לו אב כי אתה אבינו וכן רבים. ואם כן נקרא הקב"ה אב וחמיו של ישראל לרמוז שכבוד חמיו של אדם ככבוד אביו ודוק:

*וחוץ* מהכונה נראה לומר שהקב"ה עשה נשואין אח ואחות שהרי התורה שהיא בתו נשאה לישראל שהוא בנו על דרך השבטים שהיו נשואין עם אחיותיהם שכל אחד נולד עם תאומתו כאחז"ל והטעם על היותם עמהן גוף אחד כיון שבבטן א' נוצרו יחד. גם נשא הקב"ה לבתו ונשאה עם בנו לרמוז שהתורה עם ישראל כשני תאומים ושניהם גוף אחד וכחדא חשבינן להו:

*וזהו* הטעם שאמרו חז"ל שאומר הקב"ה כל הנוגע בישראל כנוגע בבת עינו לפי שהקב"ה והתורה הכל ענין אחד הוא כדאיתא בזוהר וכבר אמרנו שהתורה וישראל כחדא חשבינן להו ונמצא שהנוגע בישר' דהיינו התורה שהתורה והקב"ה כל' חד נמצא הנוגע בהם כנוגע בבת עינו:

*עוד* לההיא ראיה שחייב אדם בכבוד חמיו כאביו שהנה אמרו חז"ל על יהושפט מלך יאודה כשהי' רואה ת"ח היה עומד על רגליו ומחבקו ומנשקו ומקשה בגמ' איך היה עושה כך דהלא כתיב שום תשים עליך מלך שתהיה אמתו עליך ותירץ שלא היה עושה כך בפרהסיא וכו':

*וקשה* עם זה על משה שהיה מלך דכתיב ויהי בישורון מלך והשתחוה ליתרו בפרהסיא ונשק לו דכתיב ויצא משה לקראת חותנו וישתחו וישק לו:

*אלא* מוכרחים אנו לומר דכל זה שאמרו בגמרא שאין המלך יכול לעשות בפרהסיא הוא לכל לשאר העם אבל לאביו יכול כגון שלמה שמלך בחיי אביו וכו' הנה כפי זה השתחוה משה ליתרו ונשק לו בפרהסיא אע"פ שהיה חמיו ללמדנו שכבוד חמיו ככבוד אביו ואחרי כותבי זה מצאתי כזה בילקוט ע"פ וישתחו וישק לו ע"ש:

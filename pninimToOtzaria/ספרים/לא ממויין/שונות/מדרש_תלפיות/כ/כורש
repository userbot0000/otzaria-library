%% ענף כורש

*כורש* המלך היה לו כח הזכרון גדול מאד באופן שבהיותו במלחמה שהיה לו ת"ר אלפים שכירים היה קורא כל אחד מהם בעת הפרעון בשמו והוא פלא. בדור הזה נמצא בעיר קריטה איש שעשה שינה נ"ז שנים וכשהקיץ מצא שמכרו כל רכושו ובכח הדין חזרו לו הכל ואחר כך נתן לבו למושכלות ונעשה פילוסוף גדול והיו ימי חייו קע"ט ויש אומרים קצ''ד שנים. שלשלת הקבלה דף ק' ע"ב:

*אמ"ה* בכל דור עושה הקב"ה איזה רושם בעולמו נגד הטבע לעורר לבבות נרדמות שידעו כי הכל תלוי בהשגחתו כענין חוני המעגל שעשה בשינה ע' שנים וכזה הנזכר והוא דבר חוץ מהטבע וכאלה רבות כדי שיתחזק העולם באמונתו כדי להטיב עמהם לתת להם שכר כי מדת הטוב להטיב ועושה אופנים רבים בעולמו המעוררים הלבבות לתלות הדברי' בהשגחתו והכל ברצונו:

*כורש* המלך נקרא בן הכלבא על שם שזקנו צוה להמיתו והשליכוהו במקום אחד וינק מחלב הכלבא ונתגדל והרג את זקנו במלחמה ולזה היו מכבדים מלכי פרס את הכלבות וזהו שאמרו חז"ל והשגל יושבת לימינו רב אמר כלבתא במסכתא ראש השנה (ספר יוחסין דף ל"ה עמוד ראשון):


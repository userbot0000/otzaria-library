%% ענף כלים

*מסכת* תמיד פרק ג' נכנסו ללשכת הכלים והוציאו משם צ"ג כלי כסף וכלי זהב וכו' בירושלמי דמסכת חגיגה אמרו שם אלו צ"ג כלים הם כנגד צ"ג אזכרות הכתובות בנבואות חגי זכריה ומלאכי לפי שהם מאנשי כנסת הגדולה שנתנבאו על בנין בית שני וכלי' אלו כנגד האזכרות הכתובות בפרשיותיהם:

*להנצל* מכל כלי זין תגלוף זה השם במעט כסף ותדביקנו ותשאנו עליך ולא תירא מכלום ואלו הם *מִכָבָּיְ* הושיע. מכ"י

*פירש* הגאון רבי חננאל ז"ל הביאו בעל תורת העולה דף ל"ב ע"א פ' כ"ה הארון הוא כנגד הצדיקים תופשי התורה. השולחן כנגד מלכי ישר' והמנורה כנגד חכמי ישראל. מזבח הזהב כנגד כהנים מזבח העולה כנגד ישראל:

*אמ"ה* נוכל לומר רמז אחר שחמשה כלים אלו שהם ארון ושולחן: ומנורה: ומזבח הזהב: ומזבח העולה כל אחד רומז על ספר אחד שבחמשה חומשי תורה. הארון ששם התורה כנגד ספר בראשית כשם שאין אדם יכול להשיג עומקה של תורה כך במעש' בראשית אין יכול אדם להרהר מה למעלה מה למטה מה לפנים מה לאחור:

*שולחן* כנגד ספר שמות המספר מהשולחן אשר ערך הקב"ה לבני ישראל במדבר במן ושלו ובאר מרים אשר היו טועמים כל מיני מטעמי' כשולחן הזה שמשימים ~עליה~{עליו} כל מיני מטעמים ועוד שהעריך משה לפניהם את התורה כלליה ופרטיה כשולחן ערוך כמו שפירש"י ז"ל פרשת משפטים. מנורה כנגד ספר ויקרא אשר האיר בו הקב"ה עיני כל ישראל לעשו' דבר לנקות' מעונותיהם דהיינו על ידי הקרבנות והאיר עיניהם להפרישם מהדברים הבלתי ראוים לאכילה שמטמטמים וסותמים לבו של אדם כמבואר בפ' שמיני מזה תאכל ומזה לא תאכל והודיעם בענין הנגעים וטומאה וטהרה ונמצא האיר עיניהם כמנורה זאת המאיר{ה} לאדם באפלה לבל יכשל ויפול ויזוק בגופו: מזבח הזהב ששם מקטר קטורת כנגד ספר במדבר שפגעו בהם הדינין והמגפות בענין מרגלים וקרח ומתאוננים ואספסוף ותלונות אחרות של המים ועניינים אחרים באופן שכלו דינים כזהב המורה על הדין כנודע ועליו מקטר קטורת שהקטורת עוצר{ת} המגפה כנודע וכן מספר בספר זה מעצירת המגפה שעצר אהרן וכן משה רבע"ה בתפלתו. מזבח העולה כנגד ספר דברי' אשר כול' מלא תוכחות על העבר ועל העתיד מהעול' על רוחכם לעשות על דרך וקם העם הזה וזנה וכו' כמזבח העולה הבאה על הרהור הלב כך משה רבע"ה יסר לישראל בס' זה על כל מה שהרהרו בלבם בכל מה שעשו כמפורש שם קצת הדברי' מפורשים וקצתם ברמז כנודע:

*הרב* יצחק אברבנאל ז"ל פ' תולדות יצחק דף פ"ג ע"ד הקב"ה ברא בגוף האדם וביותר בבעל חי המחכים הטבע בגזרת בוראו כדי לזכך המזון המגיע לאברים לסדר שלשה עכולים אחד באצטומכא ששם נתבשל בכחה הטבעי מה שיאכל לכל נפש ויוציא המיץ הממינו וישליך את הפסול' מדרך המעיים שהיא הפרש: והעיכול הב' הוא בכבד שיעכל עוד אותו המיץ שהוציא האצטומכא ויבשלהו בישול שלם ויבדיל שם הליחה הטובה הראייה להיות מזון האברים מהבלתי טבעית שאינה ראייה להזנה וישלחה למשפכים ולתוצאו' שיחד להם הטבע בטחול לשחורה ובמרה לאדומה זולתה:

*והעיכול* השלישי הוא בפיות העורקי' ובאברים עצמן לכל אחד כפי טבעו והוא עיכול יותר משובח מבלי מותר רב כמו שיתבאר בחכמת הטכע וככה השגיח האל יתברך לזכך האומה הנבחרת המיוחדת לדבקות שכינתו בשלשה מקומות ראשיים והי' אברהם בערך האצטומכא בעלת העיכול הראשון שבו נתעכל ונזדכך ראשונה והבדיל החלק הטוב שהוא יצחק הראוי להזכה ושאר בני הפלגשים היו במדרגת הפסולת ושלחם מעל יצחק בנו והיה יצחק במדרגת הכבד שבו נזדכך עוד הזרע נזדכך יותר שלם ונבדלו בו וברבקה אשתו החלקים חלק ליחה טבעית טובה וראויה והוא יעקב. וליחה רעה בלתי טבעית מחלאה הוא עשו. והיה יעקב בערך העיכול השלישי שזכך את זרעו וטיהרו בשלימות גדול ונתן לכל אחד מהאברים שהם בניו הי"ב הזרע והטבע הטוב כי כמו שיצא מן העיכול השלישי מזון לכל האברים אם לאברים הראשונים כפי מעלתה ולבשר כפי עצמו ומעצם כפי הראוי לו כפי מעלתו:

*וכבר* זכר החבר למלך הכוזר שבראשונה היה חל השפע האלהי על יחיד אחד מיחידי הדור הוא היה הפרי ושאר בני אדם היו בערכו כקליפות עד שבאו בני יעקב שחל על כולם השפע הוא היה הקהל שזכה ראשונה בדבקות האלהי להיות כלם נבחרי' בשלמות האנשים וראוים אליו וזו היא הסבה השנית ואמנם ~סבה~{סיבת} השלמות היא. השגחיית מפאת המשפט ועניינו שרצה הקב"ה לתת ליעקב ביצירתו צר ואויב כרוך בעקבו וקשר עמו כדי שיהיה הצר הצורר ההוא עשו שבט אפו וכלי זעמו על ישראל ולכן הטביעו בטבע מנגד אליו כדי שבפשע ישראל ועונותיו יהיה עשו נכון למועדי רגלו בנולד עמו בבטן אחר כי יהיה סבה של איבה ולשטנה מתמדת ביניהם כמו שביארתי ולכן לא היה דבר מזה בשאר האמהות לפי שהיה די בשונא א' ושבט נוגש אחד כנגד יעקב וכבר העירו דברי הנביאים על הסיבה הזאת הצורף שהיה גלוי לפניו יתברך שעשו וזרעו יהיו רעים וחטאים ולכן הטביעם באופן ישנאו איש את אחיו למען הרחק את עשו מעל לגבול ישראל ומחשבו' השם עמקו לאין חקר ואנחנו לא נבין אחריתם:

*אמ"ה* ההקדמה הזאת מכרזת שהאבו' הם מיסודו' של עולם והאדם כי הם רומזים לאברים והליחות המחיים את האדם כנזכר והם שורשי החיים כי מהם נתקדש זרעם וחוזק הקדושה לאדם כנשמה לגוף ובלתה ימות וישאר כאבן מוטל באשפה כן ישראל הקדושים שהם ענפי השרשים הם האבות הקדושים הם קיום וחיות העולמות ובלתם חלילה חוזר העולם לתהו ובהו ~ובגוף~{וכגוף} זה שבלתי הליחה שורשית וכלי הבישול כנזכר יחזור הגוף להבל צא ולמד מזה העונש הגדול המעומד למצרין לישראל שהם נשמת העולם:

%% ענף כופר נפש

*בענין* כופר נפש כסף הכפורים לעולם חיוב על ישראל בין יספרם מלכם בין לא יספרם וראיה מפקידי המדבר שלא היו על ידי מלך לצאת בצבא רק לצקת אדני הקודש ונתנו כופר נפשם וכן בכל שנה לצורך הקרבנות ובפרשת פנחס לצורך מלחמת מדין ולצורך חלוקת הארץ שנאמר לאלה תחלק הארץ לנחל' במספר שמות. והמגפה בימי דוד על מנותו אותם בלא צורך ואף אם נתנו כופר המחויב עליהם בשנה ההיא לא היו נמלטים מנגף ויש חולקים אמרו כי אין חיוב בכופר רק אם יספרם המלך ואם לא יביאו אז כופר נפשם מיד ינגפו:


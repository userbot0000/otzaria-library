%% ענף גניבה

*מעשה* ברבי יהושע שבא אצלו אדם ונתן לו אכיל׳ ושתי' והעלהו לגג לשכב ונטל סולם מתחתיו מה עשה אותו האיש עמד בחצי הלילה ונטל את הכלי׳ וכרכם בטליתו וכיון שביקש לירד נפל מן הגג ונשבר׳ מפרקתו לשחרית השכים רבי יהושע ובא ומצאו כשהוא נופל א״ל ריקה כך עושים בני אדם שכמותך א״ל רבי לא הייתי יודע שנטלת את הסולם מתחתי א״ל ריקה אי אתה יודע שמאמש היינו זהירין ~כך~{מסכת דרך ארץ שם: בך} מכאן אמר רבי יהושע בן לוי יהיו כל {בני} אדם בעיניך כלסטים והוי מכבדם כרבן ~מסכת דרך ארץ שם: שמעון בן~ גמליאל: מס׳ דרך ארץ {רבה} ~פ"ד~{פ"ה}:

*לידע* הגנב קח קלף העשוי לספר תורה או לתפילין וכתוב עליו עוף עוף עוף ותלה הקלף בצואר תרנגול לבן מיד יעלה על ראש הגנב או ישוך{:}

*מפרשים* הא דאמר במה אדע ר״ל שלא יאמרו האומות לסטים אתם והשיב לו הקב״ה קח תור וגוזל שניזון מאחרים ולא מבעליו והא הקב"ה שונא גזל בעולה אלא על פי הדיבור שאני:

*על* ידי שגנב יצחק דעת אבימלך לכן נענש בגניב׳ דעת של עשו שאמר לו אבא האיך מעשרין את המלח ואת התבן וזהו דאיתא במדרש כסות עינים שיצא ממך אחד בכסוי עינים זה יעקב שנטל הברכות על ידי גניבת דעת על ידי שהיה יצחק כהוי עינים:

*כנפי* יונה תדע איסור הגניבה כי מי שגונב גורם שהאור המכוסה ילך למקום הקליפות ויהיה להם אותו ~השבע~{במהדורת ווארשא: השפע} כי הגונב נקרא הגונב בסת׳ ובהעל' ולזה גורם שהאור המכוסה יהיה גנוב אצל הקליפות וזה היה כונת יוסף כי גנוב גנבתי פירוש אחי גרמו שהשפע מכוסה שהוא לשון גניבה וכיסוי ילך לקליפה:



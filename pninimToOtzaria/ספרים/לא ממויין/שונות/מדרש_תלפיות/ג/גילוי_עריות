%% ענף גילוי עריות

*ילקוט* דוד דף ע״א מצינו גם בגילוי עריות מחשב׳ כמעשה כמו בע״ז דהא ראובן באמת לא שכב בפלגש אביו רק במחשבתו רצה לישכב ואפילו הכי כתיב {בראשית לה' כב'} וישכב ~עם~{לשון הפסוק: את} בלהה:

*אמ"ה* בזה מתיישב קושי שני המאמרים שהקשו הראשונים ז״ל מחשבה רעה אין הקב״ה מצרפה ובמקום אחר אמרו הרהורי עבירה קשין מעביר׳ י״ל דמחשב׳ רעה דשאר עבירות אינה מצרפה למעשה אבל בעריות מצרפה כדמצינו בראובן כנזכר ונראה שהטעם הוא משום שהעריות מביאו גם לחשוב בע״ז על דרך מאמרי חז״ל במס׳ סנהדרין {דף סג' ע"ב} ידעו ישראל בע״ז שאין בה ממש ולא עשו ע״ז אלא להתיר להם ~עבירו׳~{מסכת סנהדרין שם: עריות} בפרהסיא וכו׳ באופן שהמהרהר בעריות ומהדק מחשבתו ותאותו שם בא לחשוב מתוך תוקף תאותו מי יתן לעבוד ע״ז כדי יוכל להתיר עריות ולכך מחשבת דעריו׳ נחשב למעשה ואע״פ שראובן ח״ו לא הרהר בע״ז חלילה כי לא דבק תאותו רק הרהור בעלמא אלא עכ״ז כתב וישכב ללמד לעלמא זהו כפי דברי הילקוט דוד. אמנם נוכל לישב השני מאמרים באופן אחר בדקדוק דלא קאמר הרהור עבירה קשה מעבירה אלא הרהורי והכונ׳ מחשבה רעה אינה מצטרפה למעשה מחשבה א׳ דייקא אבל הרהורי עבירה דהיינו הרהור בתר הרהור על דרך טיף בתר טיף אז הרבה הרהורים קשין מעביר׳ א׳ והטעם מאשר דברנו שהרבה הרהורים מביאו לעבור במחשבתו ענין ע״ז:


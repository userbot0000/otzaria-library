%% ענף גאולה

*ובמכילתא* {פרשת בא פרשה יד'} אשר פדית לך ממצרים גוי ואלהיו {וכו'} א״ר עקיבא אלמלא מקרא כתוב אי אפשר לאומרו כביכול אמרו ישראל לפני הקב״ה עצמ׳ פדית וכו׳ וכן איתא בספרי וכו':

*מסכת* כלה {פרק א' הלכה כד'} האומר דבר משם חכם שלא אמרו ממנו גורם לשכינה שתסתלק מישראל וכל האומר דבר משם אומרו מביא גאולה לעולם שנא׳ ותאמר אסתר למלך בשם מרדכי וכו׳:

*סוד* הקץ וסוד בעתה הענין שהגאולה תהיה בסוד שמאל דוחה דהיינו מאריכין בגלות עוד ששה חדשים מתשרי שמאל דוחה עד ניסן וימין מקרבת כי בששה חדשים אלו יהיו ~בעיניו~{חסד לאברהם שם: בעוני ו}צרות ~וצרות~{חסד לאברהם שם: וצרוף כנ"ל} עד שישובו כלם ויהיו {כל} ישראל זוכים לגאולה ע״י הצרות והיסורין לעת בקר ~באומ׳~{כאמור} {צפניה ג' יב'} והשארתי ~בכם~{לשון הפסוק: בקרבך} עם עני ודל וחסו בשם ה׳ והתועלת המגיע בזה הוא כי אם יגאלו בסוד הגבורה ימעטו ח״ו כי מצד הדין {יהיה} כלים בשונאי ישראל ורק אותם הנשארים יהיו בכבוד גדול ואין זה הכוונה אלא ~שיבאו~{חסד לאברהם שם: שישובו} ויזכו כלם לגאולה כי אם יתמעטו ח״ו יתמעט כבוד עליון וברוב עם הדרת מלך שהוא סוד גלגול נשמות ס׳ ~רבות~{רבוא} ויעמוד העולם עד מלאות הגאולה ולא יפחתו משיעורם ואם ח״ו יתמעטו וישארו אחד מעיר ושנים ממשפחה ימעט כבוד גבוה שאין לך עולם פחות מששים רבוא ויתמעטו המקורות אם יתמעטו הנשמות ויצטרפו בגלגולים אמנם אם ~יצטרפו~{נצטרפו} בחיים ימעט צורך גלגול ויזכו כלם וירבה כבוד שמים וירבו מקורות השפע חסד לאברהם (נהר ל"ח עין משפט):

*מדרש* הנעלם כל הצרות ~אינו~{אינן} נמשכים יותר מארבעים ארבעים יכנו לא יוסיף {דברים כה' ג'} סוף הליכתם {של} ישראל במדבר ארבעים שנה: בארבעים שנה קודם תחית המתים הנשמה ממתנת בארץ ישראל. בשנת הארבעים יקומו הגופות מעפרם. בארבעים יום כלה הגשם של מבול{.} זמן גאולתם של ישראל בשנת הארבעים (זה צריך ביאור) ועל זה נאמר ויהי יצחק רמז לנשמה בקחתו את רבקה רומז לגוף:

*אמ"ה* אולי כוונת אומרו גאולתם של ישראל בשנת הארבעים שבהתחלת האלף הששי עד מ׳ שנה יגאלו או אחר ק״מ מאלף הששי או לר"מ או לש״מ או לת״מ הכלל העולה נראה שבמספר מ׳ יגאלו: אי נמי שבהכנסת האלף הששי למ׳ שנה יגאלו או לפ׳ שנים שהם שני פעמים מ׳ ואם לא בא יבא לק״כ שהם עוד אחד מ׳ ואם לא בא יבא לאחד בשנת ק״ס שהם עוד מ׳ וכן הולך ואזיל הכלל העולה בבא הגאולה ימצאו השנים במספר ארבעים:

*ובילקוט* חדש בערך משיח סי׳ ל״ח הביא מאמ' מדרש הנעלם ימות המשיח ותחיית המתים הם שני דברים קבוץ גליות יהיה ארבעים שנח קודם לתחיית המתים וביני וביני יהיו צרות גדולות וכו׳ והנה על פי זה יבואר אומרו זמן גאולתן של ישראל בשנת המ׳ עכ״ל:

*עוד* אפשר לומר דרך דרש כיון שמתן תורה היה בשנת אלפים וארבע מאות וארבעים ושש לבריאת עולם ובחדש השלישי ליציאת מצרים ניתנה התורה נמצא שיציאת מצרים היה בשנת אלפים וארבע מאות ושש חסר שלשה חדשים והששה שנים נזכרים בשם מ׳ עד שיעלו לחמישים כנודע שבעוד שאני אומר ארבעים והחג מ׳ ושנים מ׳ ושלשה אני מזכיר מ׳ עד נ׳ ונמצא שאע״פ שהיה יציאת מצרים לאלפים ות׳ ומ׳ ושש כיון שהשש עדיין בסוג ~האמ׳~{במהדורת ווארשא: הארבעים} כארבעים דמו וכו׳ והדרשה תדרש:

*יפה* תואר {בראשית רבה פרשה ע' סימן ו'} והיה ה׳ לי לאלהים זה מפתח לגאולתן של בנים והיה ביום ההוא וכו' ר״ל והיה שם הויה והיא מפתח לשערי הצלחות כי ידוע שעיקר הברכות על ידי שם הויה:

*דברי* שלום דרוש י״ג הדין נותן שהקב״ה יגאל אותנו כי ישראל הם כאשתו של הקב״ה שחייב לפדותה שתקנו פרקונה תחת ~אכילות~{אכילת} פירות נכסי מלוג שלה {דברי שלום שם: כמו שאמרו חז"ל פרקונה תחת פירותיה לכן כיון} ~והקב״ה~{שהקב"ה} ~אוכל~{אכל פירות} הנכסי מלוג דישראל דהיינו הקרבנות של ישראל ~וגם~{כמו שנאמר} ועשו לי מקדש מממון שנטלו ישראל ממצרים וגם אילנות ששתל יעקב במצרים הביאו אותם במקדש ואם כן מחוייב הקב״ה לפדות אותנו:

*זרע* ברך טעם שצריך הקב״ה לגאלינו דאיתא המוכר עצמו לגוי חייבים קרובים לפדותו והקב״ה נקרא קרוב שלנו מה שאין כן המוכר בית כבתי ערי חומה פלוגתא אם הוא חייב לפדות ולכן את בית המקדש אינו חייב אלא מרצונו:

*שפתי* כהן פ' בראשית דף ו׳ ע״ג טעם למה שלח הקב״ה למשה שיגאל לישראל ממצרים ולמה לא היתה הגאולה על ידי משיח כמו שיהיה לעתיד אלא דהקב״ה אמר ועתה לכה גימטריא לך משפט ~הגאולה~{שפתי כהן שם: גאולה זו וכו' לכך אמר הב"ה גאולה זו א"א אלא על ידך ו}משום דפרעה אותיות העפר ועפר אינו נגבל אלא במים ואתה מן המים שנאמר כי מן המים משתיהו ולכך מכה ראשונה במים מאחר שנגבל העפר במים עושה היוצר ממנו כל מה שרוצה שנאמר {ירמיהו יח' ו'} ~כי~{לשון הפסוק: הנה} כחומר ביד היוצר והמים מכבין האש ~נגד~{והם היו} ~ש~שורפין בני ישראל באש שנאמר {דברים ד' כ'} ויוציא אתכם מכור הברזל ולכך היתה מכת שחין {וכו'} ולא עוד אלא שהוא מתגאה עליך ששמו יותר על שמך עשר {שפתי כהן שם: שפרעה בגימטריא שנה ולכך נדון יב' חודש שהוא שנה ויתר על שמך עשר} ~ו~לכך {הכהו} עשר מכות הנני אשלח עליו:

*כלי* יקר פ׳ מסעי מקשה תרי פסוקים ההדדי כתיב ממחרת בני ישראל יוצאים מצרימה וכתיב הוציאנו ה׳ לילה ותירץ שערב רב יוצאים בלילה וישראל ביום:

*אמ״ה* שמעתי תירוץ על זה משם המפרשים דליל׳ יצאו כדכתיב הוציאנו ה׳ לילה אך כיון דכתיב וגאלתי אתכם בזרוע נטויה חשף ה׳ זרוע קדשו באותו הלילה ונפל נהורא ביום מק״ו דרבי יוחנן שגילה זרועו ונפל נהורא כדחז״ל וכו׳ וז״ש ממחרת שהלילה נעשה כיום יאיר כצאת השמש בגבורתו:

*הרמב"ן* {במדבר כד' יד'} ויודע דעת עליון היה יודע באחרית הימי׳ על גאולת המשיח ע״ד ~לכי~{ליבא} לפומי לא גלי:

*מדרש* רבה פ׳ י״ג נשא: בזכות יעקב ויוסף נגאלו ישראל ממצרים שנאמר גאלת בזרוע עמך בני יעקב ויוסף:

*חסד* לאברהם שיעור עמידת העולם כשיעור המקוה כן הוא שיעור העולם כי שיעור מקוה הוא ארבעים סאה וכל סאה היא קמ"ד בצים ארבעים פעמי׳ קמ״ד עולה חמשת אלפים ותש״ס כן הוא עמידת העול׳
שיעור הזה חמשת אלפים ותש״ס שנים ואז תתחדש העולם כי כמו המקוה היא מטהרת הטמאים כן בזמן הזה יעביר הקב״ה רוח הטומאה מן העולם ולא ישאר לה שורש וענף וזה אינו מדבר בקץ הגאולה שיתמהמה כל כך ח״ו אין זה מדבר אלא אחר כל הסבות והמאורעו׳ שיהיו אחר ביאת משיח צדקינו ועיין בספר עמודיה שבעה עמוד שלשה שפירש בזה פסוק עורה למה תי״שן ה' שתישן הוא מנין שיעור המקוה כמדובר ופירש פסוק מקוה ישראל ה׳ מושיעו בעת צרה הכל שם באר היטב באריכות:

*וכיון* דשיעור העברת רוח הטומאה מן הארץ הוא כשיעור המקוה כמנין הבצים כמדובר לכן מורגל בפי חז״ל בכמה מקומות עתיד הקב״ה לקעקע ביצתן וכו׳ ודי בזה ולחכימא ברמיזא הכל שם בעמודי' שבעה:

*ילקוט* משלי סימן ל׳ {רמז תתקסג'} ותחת ארבע לא תוכל שאת זו אומה רביעית כביכול אין הקב״ה יכול להניח את ישראל אלא מיד הוא גואלם:

*מה* שהלכו זקני ישראל אצל סרח בת אשר לשאול לה על סימני הגואל ולא למכיר ויאיר בן מנשה שנולדו בימי יעקב והיו מבאי הארץ והם היו מבני בניו של יוסף י״ל שסוד הגאולה נמסר לסרח כדאיתא בפרקי ר׳ אליעזר תוס׳ מ{סכת} סוטה דף ~י"ב ע"ב~{יג' ע"א}:

*אמ״ה* נראה למה סוד זה לא נמסר לאיש כי אם לאשה כמדובר שנמסר לסרח ולא למכיר וליאיר לפי שהאיש אפשר שיז{י}יף בדבר ויאמר כי הוא הגואל או יתיעץ עם אחר שיאמר בא בסימן זה ואני ~העיד~{אעיד} עליך ואתה תהיה מלך ואני שני לך כי אדם בעל בחירה הוא ומפתהו יצרו על הגדולה ודברים אלו רחוקים מהאשה ואין לחשוד ~שיזיפת~{שתזייף} כדי לתת גדולה ~לבנו או לאחיו~{לבנה או לאחיה} או לבעלה דאין אדם חוטא ולא לו:

*מדרש* פ׳ תולדות יצחק. {בראשית רבה פרשה סג' סימן יג'} ואחרי כן יצא אחיו הגמון אחד שאל לחד מן אילין דבית ~פלו׳~{סלוני} א״ל מי תופס המלכות אחרינו הביא נייר חלק ונטל קולמו׳ וכתב עליו ואחרי כן יצא אחיו וידו אוחזת בעקב עשו אמר{ו} ראו דברים ישנים ~אוף~{מפי} זקן חדש להודיעך כמה צער נצטער אותו צדיק:

*אמ"ה* כמה דייות משתפכות וכמה קולמוסים משתברים בכוונת מאמר זה למה הוצרך להשיב לו בכתב ולא על פה ודייוקים אחרים ובחיבור אחר הארכתי בכמה דרכים אך הנני מודיעך ענין נפלא למה השיב לו בכתב ולא על פה: ואציג לפניך הקדמ׳ איתא בספר הפליאה שישראל למעלה הם באמצע העיגול וישמעאל מצד ימין ועשו מצד שמאל כזה (ישמעאל (ישראל) עשו) על דרך סביב רשעי׳ יתהלכון ורואים בשמחת ישראל ואין להם רשות ליכנס בתוכם וכל השתדלותם להחטיא נפש מישראל כדי להוציא׳ החוצה ~וליונק~{ולינק} ממנה ניצוצי הקדושה שיוצא עמה כי לחמם וחייותם הוא עיין שם באורך העולה מזה שישמעאל עומד לצד ימין ועשו לצד שמאל אשר נראה לי בזה דלכן ישמעאל שהוא לימין בחר סדר כתיבתו מהימין אל השמאל כדי להתקרב אל הקדש סמוך לעיגול הנזכר ואדום שהוא בשמאל סדר כתיבתו מהשמאל אל הימין כדי להתקרב אל העיגול הקדו{ש} ואינן יודעים שמעוות לא יוכל לתקון שהרי הערלים מהשמאל מתחילין ואל הימין אינן באים כי צורת אותיות בסדר כתיבתן הוא להוליך היד למעלה או למטה ואיזה אות שיש לה זנב ארוך נוטין אותה לצד שמאל אבל לא לפנים שהוא צד ימין וגם ישמעאל ושאר אומות המתחילין כתיבת׳ מהימין עכ״ז הליכתם אל השמאל כי צורת אותיותיהם רובם ככולם להוליך היד למעלה או למטה או לצד שמאל ואין מוליכם היד לפנים שהוא צד ימין:

*לא* כן אותיות הקודש שלעולם פונה לצד ימין בין בהתחלת הכתיבה שמתחיל מהימין בין בכתיבת צורת האותיות שעשיית כל הגגים של כ״ז אותיות הוא להוליך היד מהשמאל אל הימין דרך קו המישור בצד לכתוב *אב* לעשות יו״ד האלף או וי״ו האמצעי שבה אינו מושך ידו מימין לצד שמאל אלא לעולם מושך ידו אל הימין וכן לעשות *ב* מתחיל הגג ממקום העוקץ כזה *ב* ומושך ידו אל הימין וכן כל האותיות ודוק וזהו שאמרו חז״ל כתב אשורית שמאושרת בכתיבתה וזהו אות ומופת חתוך על אותיות הקודש שהם מהקב״ה לא עשה כן לכל גוי כי בשבעים לשון צורת אותיותיהן אפילו המתחילין מצד הימין לכתוב עכ״ז צורת אותיותיהן מחייב בבתיהם להוליכם לצד שמאל צד הסטרא אוחר׳ הכל המה מעשה תעתועים:

*העולה* מזה לבא לכוונת המאמר שאדום מתחילי׳ כתיבתם מהשמאל וכפי זה כשתכתוב וידו אוחזת בעקב עשו אם תתחיל הקריאה מהשמאל תהי קורא בו עשו בעקב אוחזת ידו שפירושו שלעתיד יהיה עשו אוחז בעקב של יעקב להיות כפוף תחתיו כאשר יעקב עכשו ~שכן~{לכן} החכם נתחכם להשיב להגמון בכתב ולא על פה משום שתי סבות סבה ראשונה שאם ישיב על פה וידו אוחזת בעקב עשו הוה משמע שתשובתו להגמון שלעולם יעקב יהיה אוחזת בעקב עשו ואין מי שיקח המלכות אחריהם לכן כתב על הנייר וידו אוחזת בעקב עשו והראה לו הכתב שיקרא וכיון שההגמון מורגל להתחיל הקריאה מהשמאל אל הימין קרא עשו בעקב אוחזת ידו שרוצה לומר דע שלעתיד יעקב תופס המלכות ועשו כפוף לו כמדובר אך בהשיב על פה לא היה מובן פירוש זה סיבה שניה אם ישיב על פה וידו אוחזת וכו׳ וישאל ההגמון הפירוש היה מוכרח לפרש לו שיעקב יתפוס המלכות ואפשר שיאמר ההגמון מורד במלכות אתה והיה הורגו ולא היה לחכם מקום לחזור בו כי כבר פירש הכוונה אמנם בהיות התשובה בכתב ההגמון מתחיל לקרות כמנהגו מהשמאל וקורא עשו בעקב אוחזת ידו והיא תשובה ברורה על נפילת עשו תחת יד יעקב ואם יאמר מורד במלכות אתה יש לו מקום להשיב סדר קריאתנו מהימין וא״כ וידו אוחזת בעקב עשו כתוב שפירושו שלעולם יעקב אוחז בעקב עשו וכפוף לו:

*וזהו* דסיים בעל המאמר להודיעך כמה צער נצטער אותו צדיק כלומר דמה צער נצטער עד לבקש ערמה להשיב לו באופן שלא יתפשהו למורד ויהרגהו כדפרישית:

*כונות* (האר״י ז״ל) ובא לציון גואל אמרו חז"ל אין בן דוד בא עד שיכלו נשמות שבגוף וזהו ובא לציון גואל שהוא המשיח ור״ת של ג"ואל ~ו״לשבע~{ו"לשבי} פ"שע הוא גוף {ה}גואל שהוא המשיח:

*גם* דע שהמוציא זרע לבטלה הרי הוא מוסר את בניו ביד החצוניים וכאשר יחזור בתשובה אז יחזרו הבנים למקומם בתוך האוצר הנקרא גוף וזהו ולשבי פשע ביעקב כי הוא שב בתשובה מן הפשע ההוא ור״ת ב"יעקב נ״אם י״י ו״אני הוא בניו כי כל זה הם מעכבים את משיחנו וכשיחזור בתשובה יחזרו למקומם ועם זה ובא לציון גואל:

*מדרש* רבה פ׳ י״ח {סימן ט'} שמות: ליל שמורים בה עשה גדולה לצדיקים כשם שעשה לישראל במצרים ובו הציל לחזקיה{ו} ובו הציל לחנניה מישאל ועזריה ובו הציל {ל}דניאל מגוב אריות ובו משיח{נו} ואליהו מתגדלין שנאמר אתה בוקר וגם לילה:

*שם* {כך ישראל מצפין} משעמדה אדום אמר הקב״ה הסימן הזה יהיה בידכם ביום שעשיתי לכם תשועה ובאותו ליל׳ היו יודעים שאני גואלכם ואם לאו אל תאמינו שלא קרבה העת שנאמר אני ה׳ בעתה אחישנה:

*אמ"ה* פירוש בניסן נגאלו ובניסן עתידין ליגאל לכן אם יבא אחר לומר בחדש אייר או סיון וכו׳ אתם נגאלים אל תאמינו שלא קרבה העת אמנם אם יאמר בניסן שהוא הזמן שעשיתי לכם תשועה במצרים תאמינו:

*ילקוט* מיכה דף קל״ג {רמז תקנג'} משם פרקי ר' אליעזר: תרם ידך על צריך ר׳ ישמעאל אומר ה׳ אצבעות של יד ימינו של הק״בה כלם לשם גאולה {אצבע} קטנה בה הראה לנח לעשות התיבה שנא׳ וזה אשר תעשה אותה: {אצבע} שניה לקטנה בה הכה את המצר{י}ים שנא׳ אצבע אלהים היא שלישי{ת} לקטנה בה כתב את הלוחות שנאמ׳ כתובים באצבע אלהים רביעית לקטנה בה הראה למשה שנאמר זה יתנו כל העובר על הפקודים: בוהן וכל היד בה עתיד הקב״ה להשמיד את בני עשו שהם צריו ולהכר{י}ת את {בני} ישמעאל שהם אויביו שנאמר תרם ידך על צריך וכל איביך יכרתו:

*אמ״ה* סימן לדבר *תמלך* לעתיד לבא ת׳ תיבה מ׳ מצרים ל׳ לוחות כ׳ כופר נפש לעתיד בבוהן ולכל היד אמנם נראה לעשיית התיב׳ היה באצבע קטנה על היות הצלה לשמנה בלבד נח ואשתו וג׳ בניו עם נשותיהם: ועוד היה באצבע קטנה רמז שנח היה מקטני אמנה כאחז״ל שלא נכנס בתיבה עד שבאו לו המים עד קרסוליו. ועוד לרמוז שהציל נח מן המבול על שהקטין עצמו כאחז״ל במדרש שדור המבול נאבדו על שנתגאו: עוד רמז באצבע קטנה על שנמעט בתיבה כדאמרינן בחלק {מסכת סנהדרין דף קח' ע"ב} שאמר שם ~רבה ל~אליעזר עבד אברהם {לשם} צער גדול היה להבי׳ בתיבה וכו׳ וכדאית׳ במדרש {בראשית רבה פרשה לב' סימן כ'} שהיה גונח דם בתיבה מצריים לקו בשניה לקטנה שהוא רביעי לגודל על שם שהיו כופרים בשם של ארבע שאמר פרעה מי ה׳. ועוד על רמז ד׳ גאולות שנמשכו לישראל: עוד רמז האצבע שניה לקטן נקרא{ת} קמיצה ובשני השובע ששלח הקב״ה בימי יוסף כדי שיקבוץ בר לשני הרעבון ויביאו כל כסף וזהב שבעולם למצרים כדי שביציאתם משם יצאו ברכוש גדול כאשר הבטיח הקב״ה לאברהם ואחרי כן יצאו ברכוש גדול. ולכן ~נ~לקו באצבע הנקרא קמיצה כדי שיצאו ברכוש המצרים שהיה בידם ממה שנקבץ מסבת ימי השובע שנעשה הארץ לקמצים לשון נופל על הלשון. עוד רמז נלקו באצבע רביעי לגודל על שם ארבע כוסו׳ שעתידה מצרים לשתות אחד בימי פרעה וכו׳ עד הרביעי שעתיד לשתות עם חברותיה:

*עוד* רמז ~נ~לקו בשני{ה} לקטנ{ה} על שם שנגאלו ממצרי׳ בזכות השני לאבות דהיינו יצחק כדאיתא במדרש שבזכות יצחק נגאלו ישראל ממצרים וכמו שפירש הרב בעל הטורים ז״ל {שמות א' ג'} וארא אל אברהם וכו׳ וארא בגימט׳ יצחק רמז למאמרם חכמינו ז״ל שבזכות יצחק נגאלו ישראל ממצרים:

*לוחות* התורה היה בשלישי לקטנ{ה} שהוא האצבע האמצעי דאמצעי שלם ואין שלימות כשלימות התורה ועוד שאצבע האמצעי הוא יותר ארוך רומז לאות וכו׳ שהיא תפארת ישראל. עוד רמז נכתבו באצבע דאמצעי ונשארים שני אצבעות לפניה ושנים לאחרי׳ לומר שהתורה יש לה דינין לפניה ודינין לאחריה:

*כופר* נפש שהוא מחצית השקל הראה למשה באצבע רביעי לקטנה לפי שזה האצבע משמש {י}ותר משאר האצבעות כך הכפרה משמשת יותר מכל הדברים שאם לא היה משים אדם נגד עיניו שבעשות תשובה מתכפר בהיות נכשל בחטא בפעם א׳ היה חוטא והולך באמרו וכאשר אבדתי עוד רמז קרוב לזה על אופן אחר שהכופר נפש בא לכפר על עון העגל דמשם נלמד תשובת רבים שאם חטאו רבים אומרים להם כלך אצל דור המדבר וכו׳ כאחז״ל במס׳ ע״ז והתשובה משמשת לדורות יהיו קיום העולם לכן היה ההוראה באצבע זה שמשמע לקיום מעשה הגוף יותר משאר אצבעות:

*גאולה* עתידה ~בבואן~{בבוהן} שהוא הגודל שהוא גדול בעיבותו וקצר על שם ששלטו באומה עבה בתורה ומצות והקטינו אותם אדום וישמעאל בחרופין וגדופים ובשעבוד גדול וקצרו חייהם בגזרות קשות ושמדות:

*דרך* אחר בקשור החלוקות זו בזו אחוזות בשלשת הראה לנח עשיית התיבה באצבע קטנה שאע״פ שהיתה עשייתה גאולה לנח ובניו ולכל החי מכל בשר מיהו היה מצטער כביכול באיבוד עולמו כאחז״ל ששבעה ימים קודם נצטער הקב״ה על עולמו ולכן לרמוז על ענין הצער הראה לנח עשייתה באצבע קטנה כלומר והלואי לא יהיה ויתמעט ביאת המבול על ידי חוזרם בתשובה. והנה כיון שאנשי דור המבול ופלגה וסדום נתגלגלו במצרים ערות הארץ כנודע מחכמי הקבלה והם הערב רב שעלו עם ישראל לכן הכה למצרים באצבע הסמוך לקטנה שבו הראה התיבה כדי להביא מי המבול כי המתים במבול נתגלגלו במצרים ובאצבע השלישית לקטנה שהוא אצבע הסמוך להכהת המצרים כתב הלוחות כי הכהת מצרים גרם לערב רב שיעלו עם ישראל והערב רב במתן תורה עשו עגל מסכה ולכפרת העגל נמשכו השקלים זה יתנו וכו׳ ולכן באצבע רביעי הסמוך לאצבע שכתב הלוחות הראה למשה זה יתנו כי מן הלוחות ימשך העגל ומן העגל נמשך זה יתנו וע״י השקלים ניצלו מכליה ונשאר שלם העון של עגל בכל דור ודור כאחז״ל שהוא לוקח מליטרא של עון העגל ועון זה גרם הגליות במתן תורה נעשו חרות ממלכיות וחזר עליהם גזרת השעבודים בעון העגל ולכן כשיתמרקו בגליות מעון זה תחת אדום וישמעאל יעשה בהם הקב״ה נקמה עד השמדם ולכן בבוהן שהוא הגודל שהוא סמוך לאצבע שהראה השקלים שבאו בעון העגל עתיד להשמיד את בני עשו וישמעאל:












%% ענף גלגול

*ספר* החרדים דף מ"ב ע״א מעשה היה בקשטילייא שהיה מזומן לגוים שור לשחוק כמו שהם רגילין להכות בו ולענותו באותו היום בלילה ההוא בא לאדם ~אחר~{אחד} יהודי בחלום וראה אביו ואמר לו דע בני שבעונותי הרבים גלגלו אותי אחרי מותי בשור והוא השור המזומן למחר לע{י}נוי וליסוריין קשים בשחוק העם הנז{כר} לכן בני פדני והצילני שאני אברח דרך מקום פלוני קודם יהרגוני וטרם יטרפוני ואתה תפדני ולא תחוס על ממוניך ותשחט השור ההוא ויהיה כשר ותאכלני לעניים בעלי תורה כך הודיעוני מן השמים והרשוני להגיד אליך ובזה תחזור נפשי למעלה מגלגול בהמה לגלגול אדם ואזכה לעבוד את ה׳ בעזרת האל ע"כ ומעשים כאלה רבים ארעו בישראל שאל אביך ויגדך זקניך ויאמרו לך:

*שיח* יצחק וטעם אומרו ותעלה לך גמל כתבו הראשוני' דיש ג׳ עברות שאם אדם מת בלא תשובה מתגלגל בבהמה טמאה ואחת מהם גילוי עריות מתגלגל בגמל דכתיב גומל נפשו איש חסד וכתיב בעריות חסד הוא וכבר נודע שאדם הראשון עבר על ג״ע כדרז״ל ומה גם שהחטיאו סמאל רוכב על הגמל כאומרם חז״ל ומדותיו של הקב"ה מדה כנגד מדה וזהו כוונת המאמר ותעלה לך גמל רמז לו הקב״ה לאדם הראשון שאם לא יחזור בתשוב׳ מעון ג״ע שבידו יתגלגל בגמל ע"כ בקצור נמרץ דשם הובא הענין בג׳ או ד׳ דפים וזהו כוללות דבריו:

*ציוני* פ׳ שמות {שמות ג' א'} ומשה היה רועה {את} צאן {בכאן} נרמז סוד הגלגול דמשה הבל {בראשית ג' ב'} ויהי הבל רועה צאן וזהו {שמות ג' ו'} ויסתר משה פניו כי ירא מהביט כי היה נזכר מה שאירע לו בהבטתו אשר בו נענש ~נהרג~{להרג} בעבורה כי כאשר שעה השם את מנחתו ותצא אש מלפני ה' ותאכל את מנחתו הציץ באש ונפגע על כן ראשית נבואתו בלהב והמבין יבין: כי מן הראוי היה משה רבע״ה לקבלת התורה כי מן השלשה הכי נכבד ור"ת משלשתם יודיעוך הסוד ולא תשגה ואמרו במדרש אנכי אלהי אביך האמור במשה זה אדם קדמאה ע״כ:

*בענין* הגלגול {א"ל ר"ש סבא סבא ו}אמאי טרח קב״ה בהון ~לאמתייא~{לאייתא לון} בגלגולא {א"ל} בגין יקרא דצדיקייא לאעברא חובא מ{ב}נייהו ~זוהר שם: לאודעא להו~ דעד דקין תב בתיובתא ~פגימי~{פגימו} דאדם לא אשתלים ובגין דא ליקרא דיליה טרח קב״ה בקין ~זה~ {וה}כי בכל רשיעיא דאינון בני צדיקיא וכו׳ תקוני הזוהר ס״ט {דף צט' ע"ב}:

*שם* תוסף רוחם יגועון ואל עפרם ישובון הכא רמיז גלגולא דצדיקיא ואחזי ליה קב״ה גלגולא דיליה למשה בכל דרא ודרא איך הוה אזיל מצדיק לצדיק עד שתין רבוא עד ~רמתיה~{דמטי} לההוא דאתמר ביה בשגם הוא בשר בשגם {זוהר שם: זה הבל ואוקמוה קדמאי בשגם} דא משה ומיד דחמא דעתידה אורייתא לאתייהיב על ידיה אוסיפת בגיניה כמה קרבנין להקב״ה וכמה צלותין ובעותין ודא איהו ותוסף ללדת ובג״ד אתמר ביה דור הולך ודור בא וכו':

*תקוני* הזוהר ע׳. {דף קכה'} ע״ב מאן דשרטוטין דיליה ~רכיבין~{מורכבין} כגוונא דא וכו׳ דא אחזי דקא אתיא בגלגולא חדא: ואם תרין שרטוטין מורכבין כגוונא דא וכו' אחזי תרין גלגולין: ואם תלת שרטוטין {במצחיה} מורכבין הא אשלים הן כל אלה יפעל אל פעמים שלש עם גבר: 

*שם* {דף קלז' ע"ב} {ו}במה יתוודע בר נש דאיהו בגלגול׳ קדמאה אם הוא קליה כשברים או כתרוע׳ וגופו ופניו חוורין אם קולו כשברים הוא מפעם שנית. אם קולו כתרוע׳ הוא מפעם שלישית. ואם גופו ירוק ופניו ירוקין וקולו תקיעה הוא איהו נמי מזמנא רביעית וכו׳ תקוני הזוהר ע׳:

*שם* כל נשמתין דאתיין תלת זמנין ולא מתתקנין אתקריאו פושעי ישראל ערב רב אבל הצדיקים כל פעם שבאים מתתקנין אפילו עד שתין דור וכו׳:

*הלא* אהרן אחיך הלוי רמז לו הקב״ה בזה רזא עילאה ~שאם דן~{במהדורת לעמבערג: שאהרן} יתגלגל אחר כך ויהי{ה} לוי והוא שמואל וזה היה טעות קרח שראה שמואל יוצא ממנו שהוא אהרן ממש. אופן ל״ג מ״ע:

*רבי* ישמעאל הוא גלגולא דיוסף הצדיק ורבי עקיב' הוא גלגול של שמעון וזהו סוד שאמר ר' עקיבא בפרק ארבע מיתות {מסכת סנהדרין דף נא' ע"ב} ישמעאל אחי ובת אנ״י דורש אני דייקא ומתחלה הם לא הכירוהו אבל לבסוף בא לתקן ולהכיר האחוה וכו׳ מ״ע אופן ע״ג:

*משה* היה בגלגולא בשם בן נח ולאו למגנא הוה שם קובע מדרשות לפי שהיתה בו נשמתו של משה ונתוספא לו אח״כ ה' של משה וכו׳ מ״ע אופן ק״ו:

*כל* הנשמות שבעולם מתגלגלים בסוד נע ונד תהי׳ בארץ והנה כל הנשמות שבעולם הם מסטרא דקין והבל והצדיקים הם בנוי דהבל והרשעים הם בנוי דקין וכו׳ (מ״ע אופן קל״ו וכן בזוהר):

*ציוני* פ׳ ויקרא מוכיח מדברי המקובלים שאדם מתגלגל דוקא בבהמה ולא בחיה ולכן לא ציותה התורה קרבן מחיה:

*אמ"ה* קשה מזה למעשה שאירע בימי האר״י זל״הה ברוח אדם שנכנס באשה והלך אצלו ~הרו״ח~{במהדורת ווארשא: הרח"ו} וסיפר לו הרוח שתחלה נכנס באילה ~אחד~{אחת} שהיא חיה ונשטתה והיתה דולקת בהרים עד שמת' ומשם יצא ונכנס באשה {ה}זאת וי״ל ואולי שיקר הרוח בסיפורו להפליא בצערו כדי שיתפללו עליו כי הרוחו׳ עורמנין ותחבלנין הם כנודע מכתבי האר״י זלה״ה ועיין בספר מעשה נסים:

*גלגולים* מס׳ אור נר מב״י נלקטים מס׳ הגלגולי: של האר״י זלה״ה והנם מסודרים על א״ב{:}

%%% אות אלף

אברהם גלגול אדם הראשון לתקן עון ע״ז ותקן למסור נפשו על קדוש השם: אנוש גלגול הבל מצד הרע וסימן ה״חל ל״קרא ב״שם ה׳ ר״ת הבל וחטא בע"ז: אונן מצד הבל ונתגלגל בזרח: אהרן גלגול הרן שלא תיקן חטא א״ה בע״ז והוא שאהרן מקין ומשה מהבל: אבישי בן צרויה משורש קין: אביגיל משורש מיין נוקבין מרוחא קדמאה דשבק יעקב בלאה והיא גלגול דינה: אליעזר עבד אברהם משורש הבל ומטוב שהיה בעזא ועזאל הניתן לנמרוד: אבטליון נפש זכריהו הכהן הנהרג משורש הבל: אבימלך ז"א דקליפה דיצירה גימטריא עגל קב חרובין: איוב משורש הבל שנא׳ ואיוב הבל יפצה פיהו: אליהו{א} בן ברכאל גלגול יצחק משורש הבל והיה בו ניצוצי קין: אליהו גלגול נדב ואביהוא נפש אדם הראשון שהנחיל לקין ועיקרו מאביהו{א}: אסנת ניצוץ לאה ממוחי קטנות למ״ד אל״ף למ"ד אל״ף הי״א ולאה וי"ז אותיות האח{ו}ריים גימטריא אסנת: אפרים משורש הבל וקנה הבכורה כיעקב שקנה הבכורה מעשו: אשת טורנוסרופוס שנטל ר׳ עקיבא ניצוץ לאה והיא גלגול דינה: אלעזר ואתמר משורש משה ~פחינת~{בחינת} הבל: אלדד ומדד בסוד תרי דרי הנוקבא אל ד״ד ומה ד״ד: אלישע משורש קין וזכה לפי שנים ברוחך דנשמת נדב ואביהוא וקראהו קרח משורש קורח:
אבי כל נפש רוח נשמה שבו משורש קין והוא גלגול רב ייבא ונהפך לאביי: אלקנה משורש קין: אחאב משורש קין והוא גלגול זמרי וכזבי נתגלגלה באיזבל ושורש אחאב משורש נדב: אלעזר בן עזריה משורש עזרא והיה מבני בניו משורש קין: אליעזר בן משה משורש קין: אליעזר בן הורקנוס משורש הבל מניצוץ משה: אסתר משורש יעל אשר חבר הקני משורש קין: אלעזר בן דורדיא גלגול יוחנן כהן גדול שנעשה צדוקי: אפלל בדברי הימים משורש קין: אביה בן רחבעם נמצא בו דבר טוב מקין והוא יהיה משיח בן אפרים: אוריה הכהן משורש קין: אבשלום משורש קין: אבא שאול משורש קין: אחאי בר יאשיה משורש קין: איו אמורא משורש קין: רב אחא דפומבדיתא משורש קין: רב אחא משורש קין: ר׳ אבין נגרא משורש קין: ר׳ אבש{י} מחכמה דחסדים דאבא דהיינו משורש הבל והוא שהיה ~גלנול~{גלגול} נער המשרת פסל מיכה: ר׳ אבא מבינת דחסדים דאבא דהיינו משורש הבל: אריסטוטליס ניצוץ אבטליון: אנטונינוס גלגול עשו: אחיה השילוני משורש הבל: אשת יחזקאל מאבא ואמא יתורה דקין: אלישבע משורש רחל: אוריה החיתי גלגול אהרן: נדב ואביהוא משורש קין:

%%% אות בית

בניהו משורש הבל והוא גלגול אליעזר עבד אברהם וכן יהוידע אביו: בלעם שורש הבל מהרע אשר בנפשו ולכן הוא מגביל למשה גלגול הבל ויש בו רע דקין קצת: ברזלי הגלעדי גלגול נבל הכרמלי: בנימין בן יעקב שורש הבל: בנות לוט כנגד לאה ורחל: בוז בן נחור משורש הבל: בועז גלגול יאודה דהיינו מנוחה עוז לעמו יתן: בצלאל גלגול יוסף משורש הבל: בלק מצד הרע דקין ומעורב בו רע דהבל: ברתא דר׳ חנניא בן תרדיון גלגול דיונה ולכן נטלוה~:~ והושיבוה בקובה של זונות שחטא{ה} בפסיעותיה: ברק גלגול משה משורש הבל: רב ביבי משורש קין: באלי משורש קין: בן עזאי גלגול שמאי משורש הבל מצד גבורה דהבל לקח בת ר׳ עקיבא ובמקום אחר כתב שהוא גלגול חזקיה משורש קין ולא רצה לשאת אשה כחזקיה: בן זומא משורש הבל ויש בו תערובת נצוצי אדם: בתיה גלגול חוה יציר כפיו של הקב״ה בת יה ורע ~שכחוה~{במהדורת ווארשא: שבחוה} נתגלגלה בבת פרעה שבימי שלמה: בת שבע סוד תאומה יתירה ובמקום אחר כתב שהיא משורש רחל: בן כוזיבה גלגול שלה בן יאודה משורש קין:

%%% אות גימל

גדעון משורש הבל: גמליאל משורש קין{:} גלית הפלשתי מקביל ללאה מן עורפה שכנגד לאה מקום העורף:

%%% אות דלית

דלילה ניצוץ יעל אשר חבר הקני ושמשון גלגול אדם: דבורה כנגד רחל ובמקום אחר אומר שהיא גלגול צפורה: דינה סוד חוה ראשונה משורש לאה והיא גלגול אשת חזקיה אמתלאי: דתן ואבירם משורש קין והם דואג ואחיתופל: רב דימי מנהרדעא משורש קין והוא גלגול חזקיה המלך משורש קין: רב דוסתא גאון משורש קין: רב דמי דסליק לארץ ישראל משורש קין:

%%% אות הא

הרן גלגול אדם הראשון שבא לתקן ע"ז ולא תיקן שלא היה לבו שלם: המן גלגול סיסרא משורש קין: הלל מניצוץ משה משורש הבל מצד החסדים וחי כמשה ק״ך שנים ועניו גדול היה כמשה: רב הונא שבימי רבינו הקדוש משורש קין: רב המנונא גלגול משה רבע״ה: הושע הנביא משורש קין ואשתו גומר תאומה יתורה ניצוץ יעל אשת חבר הקני:

%%% אות זין

זמרי מגלגול קין בן סלוא שהיה קוץ מכאיב מחויא דנחש ובמקום אחר אומר שהוא גלגול עשו והבל: זכריה בן יהוידע הכהן גלגול בניהו: זכריהו בן יברכיהו משורש קין ר׳ זעירא בן הלל משורש קין{:} רבי זעירא משורש קין: רבי זריקא משורש קין:

%%% אות חית

חנוך גלגול הבל מצד הטוב ואח"כ זכה יותר זיהרא בחינת נשמה דאדם הראשון ונעשה מלאך מטטרון ומצד הבל שבו{:} יוסף גלגול הבל יש לו שייכות עם מטטרון: חת קליפה שכנגד צינור השמאלי שביסוד שמשם יוצאים המותרות וסיגים למלכין קדמאין: חור משורש אדם הראשון ובא לתקן ע"ז והוא גלגול נחור: חם משורש הבל מן הגבורות שבו: חולדה מבינה לאה עילאה דאתכסיא לשון חולדא חלודה: חנינא בן תרדיון גלגול שכם בן חמור מצד ניצוץ טוב שבו שהיה מא"ה: רב חייא מדפתי משורש קין: רב חמא בר בוני משורש קין: רב חנא בגדתאה משורש קין: רב חלקיה בר אבא משורש קין: חפני ופנחס נצוצי נדב ואכיהוא בני עלי גלגול אהרן: רב חסדא משורש הבל והיינו רב חסד: חנניא חבר דניאל משורש קין: ר׳ חזקיה תלמידו של רשב"י ז"ל מנצח דחסדים דאבא משורש הבל: ר׳ חייא תלמיד דרשב״י ז"ל מיסוד דחסדים דאבא משורש הבל:

%%% אות טית

טבי עבדו דרבן גמליאל גלגול חם הבא משורש הבל ונתקן ונעשה הרע טוב והיינו טבי: רב טביומי משורש קין:

%%% אות יוד

יצחק גלגול אדם לתקן חטא ש"ד ותיקנו שמסר עצמו לעקידה דיצחק גלגול נקבה הוה: יעקב גלגול אדם לתקן חטא ג"ע ותיקנו בעבודתו כאשר שמר: יצחק היה ניצוצי הבל שחטא והציץ בראיה וכהו עיני יצחק בעקידה: יעקב גלגול הבל וזכה לשני תאומות כי נטל בכורת קין והשני לאה ורחל: יששכר גלגול קין מצד הטוב שלקח יעקב מעשו בסוד העקב לכן יששכר נקרא ג״כ על שם יעקב יששכר באהלך: ישי אבי דוד משורש קין ולכן נקרא דן נחש: יואב משורש הבל: יפת משורש הבל: יתרו גלגול קין הטוב ותיקנו: יהוידע הכהן גלגול אליעזר עבד אברהם משורש הבל: ינאי המלך גלגול יואש המלך משורש הבל: ירמיה גלגול שלמה וראה הבית שלמה והוא משורש הבל: יהודא בן עלאי גלגול צלפחד משורש קין: יפתח משורש קין גלגול זמרי בן סלוא ובתו כזבי בת צור ולכן נתחייבה מיתה: ישעיה גלגול משה ולכן היה עלג כמשה משורש הבל: ירובעל היה בו ניצוץ משה: ייבא סבא מקין: יחזקאל משורש קין ובא לתקן רגליו דאד״ה ולכן נאמר בו {יחזקאל ב' א'} עמוד על רגליך: יוכבד גלגול חוה וילדה למשה גלגול שת לק״ל שנה כמו חוה: יהודית שנעשה נס חנוכה על ידה גלגול יעל אשת חבר הקני משורש קין: ישמעאל בן אלישע גלגול יוסף משורש היה והיה בו ניצוצי קין: ישמעאל בן אברהם בא על חמורו ונתגלגל בחמורו של ר׳ פנחס {ב}ן׳ יאיר: יהושע בן פרחיה מצד החסדים לכן היה נשיא{:} ~ז~ יוחנן בן הבמאי משורש קין ומשורש הבל: יונה אמתי משורש קין: יוסי בן יוחנן איש ירושלים משורש קין: יוסי הגלילי משורש קין: רב יימר משורש קין: יאודה וחזקיה בני רבי חייא משורש קין: רב ייסא אמורא משורש קין והוא רב איסי הכהן: רבי ירמיה בר אבא משורש קין: רבי ישבב הסופר משורש הבל מגבורות שבו מת״ת דדעת משורש הבל: רבי יצחק תלמיד דרשב״י ז״ל ורבי יאודה חברו מחסד וגבורה דחסדים מאבא משורש הבל:
רבי יוסי בר יעקב מצד החסדים דאבא משורש הבל: רבי ייסא בהוד דחסדים דאבא משורש הבל: רבי יוסי תלמיד רשב״י ז"ל חבר ר׳ חייא דחסדים דאבא משורש הבל: יהושע בן נון גלגול יוסף משורש קין: יוחנן הסנדלר משורש קין: יאשיהו המלך גלגול אחז: יבל משורש קין וכן יובל והיו מן הגבורות: יעבץ משורש קין והוא גלגול אהרן הכהן: יואש גלגול יואב ונתחלפה ב' בשין באת בש והרג לזכריהו: ירבעם נשמת יוסף הבל כשחטא פרח' נשמתו ויאשם בבעל וימות: ר׳ יוסי בר משולם קהלה קדושה משורש קין: משיחם הנצרי זוהמת קין: רב ייבא אבי רבי סמ״א משורש קין: רב ייבא סבא אמורא תלמיד דרב אבי ר׳ חנא משורש קין: רבי יאודה בן בבא משורש הבל מגבורות שבו מהוד דדעת אבא משורש הבל:

%%% אות כף

כלב משורש הבל גלגול אליעזר עבד אברהם שהיה כושי שהיה בן נמרוד ולכן אמרו חז"ל ולמה נקרא אשחור שהשחיר פניו בתעניות לצאת מכלל ארור לכלל ברוך: כלאב בן דוד משורש הבל גלגול אליעזר: כלבא שבוע משורש הבל גלגול אליעזר: רבי כרוספדאי מהזוהר משורש קין: כזבי גלגול דינה ואח״כ נתגלגלה באשת טורנוסרופוס הרשע{:} כמהם בן ברזלי גלגול בלעם משורש הבל ושם נתתקן בסוד ותהי אחריתי כמהו:

%%% אות למד

לבן משורש הבל מצד הרע: לוט משורש הבל לוט בן הר"ן ר"ת: לאה תיקון חוה ראשונה: לוי בר סיסי משורש קין ויש בו קצת נצוצי הבל:

%%% אות מם

משה משורש הבל: מהללאל גלגול הבל ה״א ולמ״ד שבו על שם ה״ל של שם הבל בא במהללאל ב׳ ובמקום ב׳ של הבל בא א׳ להורות תיקון הבל: מצרים קליפה שכנגד העורף ז״א מקום צר שכנגד הגרון ומשה רבע״ה: מואב קליפה שכנגד רחל נבנית מאבא ה׳ בחכמה יסד ארץ ולכן נקרא אבא מואב: מנשה משורש קין לכן אבד הבכורה כקין שנטל בכורתו: מדין קליפה שכנגד אבא: מרגלים ניצוצות השבטים ולוי בא ביהושע ויאודה בכלב והשאר כל אחד בשבטו: מלכת שבא גלגול רחב הזונה: מרדכי משורש יעקב הבא משורש הבל: מאיר משורש קין היוצא לפרצוף לאה במקום העורף: מנשה משורש קין ומצד הרע חטא הרבה: מיכה המורשתי משורש קין: מתתיה כהן גדול משורש קין: רב אולפא משורש קין: רב משרשיא משורש קין: רב מיאשא דבזמן ר׳ יוחנן משורש קין: מיכל בת שאול משורש לאה:

%%% אות נון

נח גלגול רוח של הבל מצד הטוב: נמרוד זכה לרע וטוב דעזא ועזאל ונתן צד הטוב לאליעזר בנו והרע לעוג בנו ולכן יש משמעות מאליעזר הוא עוג יש להם שייכות משורש הבל: נחור גלגול צד רע שבאדם הראשון ובא לתקן ע״ז ולא תיקן{:} נחשון משורש קין מצד הטוב: נבל הכרמלי גלגול לבן משורש הבל: נבוכדנצר גלגול נמרוד מתחיל בנון ומסיים בדלת כמו נמרוד כי שם אמיתי שבו נבוכד נצר כמו קיסר ובמקום אחר נכוכדנצר בן מלכת שבא משורש שלמה ונקרא עבדי וכל זה משום הבל: נדב ואביהו{א} נפש א״ה שהנחיל לקין: נבוזרדן משורש אליעזר עבד אברהם משורש הבל: נעמן גר צדק גלגול למך משורש קין: נחום איש גם זו גלגול חור בנה של מרים ובו נתקנה וצד נחום גלגול אדם הראשון: נתאי הארבלי מצד הגבורות לכך היה אב בית דין: נתנאל בן צוער משורש קין: נבות היזרעאלי משורש קין: נחום הנביא משורש קין: ~נדכיה~{במהדורת ווארשא: צדקיה} בן יכניה משורש קין: נתן דצוציתא משורש קין: רב נהילאי גאון משורש קין: רב נחומי משורש קין:

%%% אות עין

עשו גלגול קין ומצד הטוב שבו קנאו ליעקב בלקיחת הבכורה מאחיו: עמלק קליפה מקטרגת כנגד היסוד דז"א זורק מילות כלפי מעלה והוא רע דקין: ער משורש קין רע ונתגלגל כפרץ ולכך נפרצה מלכות בית דוד ולא היה לו קיום: עכן משורש קין ואביו כרמי גם כן ועכן לשון עכנא: עלי גלגול יעל אשת חבר והיא משורש קין גם היה בו ניצוץ אהרן שחטא בע״ז ולכן נשברה מפרקתו כדין ע״ז בסקילה שנפל מהכסא: עמון קליפה שכנגד לאה מ׳ דאימא עמון נועם ולכן נקרא בינה לפעמים בשם עמון: עוץ בכורו רע דקין בן נחור גלגול א״ה. עובד משורש יאודה: עקיבא גלגול יששכר משורש יעקב מצד העקב שחטף מעשו~:~ {ו}מקין והיא מחסד דגבורות ~רדעת~{דדעת} אבא והוא גלגול זמרי: ערב רב נצוצי דעת שנתערבו בקליפות ערב רב גימטריא דעת משורש הבל ויש בהם רע דקין: עוג קליפת אריה מלך הבשן כלב קטן שיש אליעזר בכלב והוא כנגד הקליפה רעה דהבל: עוזיה מלך יאודה גלגול עוזא שמת בפרץ עוזא שהיה כהן ולכן רצה לכהן עתה והיה משורש קין:
עזרא גלגול אהרן הכהן וזהו שאמר הוא עזרא שעלה מבבל ר״ל כהן הידוע: עקביא בן מהללאל משורש קין ויש בו נצוצי הבל: עתניאל בן קנז משורש קין: ענני בן אליוניני משורש קין: עולה בר קוטב משור׳ קין: עקיבא אמורא משורש קין: עשאל משורש הבל: עמרם גלגול אדם הראשון:

%%% אות פא

פלשתים קליפה ~שכנגר~{שכנגד} לאה העומד כנגד שערות שחורות דז״א עשרה תלתלים עשרה פעמים אלהים עולה בגי׳ פלשתים: פנחס בן יאיר גלגול אברהם אע״ה סבא חסידא: פנחס אחי שמואל האמורא משורש קין: פרים של אליהו ניצוצי נדב ואביהו{א} ונתקד׳ שם שמים על ידם פנחס גלגול יוסף וקנא על הברית שיוסף מרכב׳ לו ובמקום אחר אמר פנחס גלגול יצחק:

%%% אות צדי

צפורה אשת משה גלגול תאומה דקין היתירה (נראה דרוצה לומר מהבל) שעליה נחלקו קין והבל ונקרא אשת מדיינים ובית חבר חבר הקני יתרו: צלפחד משורש הגבורות קין ובנותיו חמש גבורות:
צרפית גלגול חוה ותיקנה ענין חלה שחטא בה חוה: רבי צדוק הכהן משורש קין: רב צמח גאון ברי דרבי פלטוי גאון משורש קין:

%%% אות קוף

קינן גלגול קין ובו התחיל קצת תיקון: קרח היה מצד דהבל וכשרצה לחלוק עם משה נתנוצץ בו רע דקין וזהו ויקח קרח שלקח מקח רע לעצמו: קמסא מבי ר׳ יוסי משורש קין:

%%% אות ריש

ראובן גלגול קין ברא קדמה דהדילית בעולמו ראובן בגימט׳ עולה ג׳ אלהים: רבא משורש הבל משורש נעמה העמוני׳ בת לוט: רחל חוה שניה הנקראת ~עקרי׳~{עקרת} הבית: רבקה גלגול חוה והיא בבחינת חוה ראשונה דהיינו לאה רחל. בת כלבא שבוע משורש רחל ונשאת לרבי עקיבא גלגול יעקב: רחב משורש קין והיא גלגול תמר: רבינו הקדוש משורש יעקב אבינו מהבל:
רבין דסליק לארץ ישראל משורש קין: רפרם בר פפא משורש קין: רמי בר יחזקאל משורש קין: רמי בר ~תמה~{חמא} משורש קין:

%%% אות שין

שת גלגול הבל מצד הנפש ובו הושתת העולם: שם גלגול הבל מצד הרוח וזהו סוד שנאמר למשה {שמות לג' יב'} ידעתיך בשם וגם מצאת חן {בעיני}: שלה דומה לשת שלישי לקין והבל וכן הוא שלישי לער ואונן ועיקרו מקין שמעא אחי דוד משורש קין: שאול משורש קין: שמואל משורש קין: ובמקום אחר כי הוא גלגול נדב ולכן נקרא גבור בעל גבורות: שרה גלגול חוה ותיקנ׳ שלשה מצות שעברה חוה וילדה יצחק שהוא הבל: שונמית גלגול חוה ולכן נקראת אשה גדולה וילדה לחבקוק משורש הבל: שלמה גלגול משה משורש הבל{:} שכם ניצוץ דאדם הראשון וחשק בדינה סוד חוה ראשונה{:} ר׳ שמעון בן יוחאי גלגול משה רבע״ה משורש הבל וברח מפני הקיסר כמו שברח משה מלפני פרעה ובמקום אחר אמר שהוא גלגול אחיה השלוני{:} שמעון הצדיק מיסוד דאימא הנקרא כנסת הגדולה שמגר בן ענת משורש קין והוא גלגול גרשם בן משה: רב שמעיא חסידא משורש קין: רב ששת בר אדא משורש קין: שמואל בר שיל׳ משורש קין: רב שיל׳ בעל הנס משורש קין: רב שמן בר אבא משורש קין: רב שכנא משורש הבל מהגבורות מגבורה דדעת אבא: שמאי משורש הבל אלא שהוא מגבורות שבו: שמעון בן נמואל משורש הבל מניצוצות טובות שהיו בעוג מלך הבשן שבחית בר״י ברבינא משורש קין:

*הצדיקים* צריכים להתגלגל למרק איזה עון ומשמע שם שהרשעים גמורים אינן מתגלגלי' רק סובלים עונשם בגיהנם אך הצדיקים אינן יורדין לגיהנם רק מתתקנים על ידי גלגול ולפעמים אף שהצדיק כמה שנים בג״ע כשרוצים להעלות מדרגה יותר ואיזה חטא שעשה מונע אז מוכרח לצאת מג״ע ולהתגלגל לתקן אותו פגם כדי שיוכל לעלות מדרגה יותר ואיזה פגם מונע אותה המדרגה הגדולה שם דף נ״ז ע״א ס׳ הכוונו׳{:}

*פעמים* שמתגלגל אדם בבהמה חיה ועוף דומם צומח כפי חטאו ואיש שחטא ברציחה מתגלגל במים וסובל שם עונשו שאין לו מנוחה תמיד ובפרט במקום קילוח המים שם סובל צער ביותר וכן חשיב שם הרבה המתגלגלים במים כגון מי שאינו זהיר בנטילת ידים ולכן אין לשתות מן המעין בפרט במקום שמקלח רק יטול המים לתוך ידו וישתה כי יש לחוש שמא יכנס בו איזה נשמה רעה ואף בידו פעמים שקשה להנצל רק כשמביאין המים לבית אז אין חשש ואף בזה ישפוך מעט קודם שישתה. ספר הכוונות דף נ״ז ע״א וע״ב:

*שלשלת* הקבלה דמ״ט ע״א קבלתי מתלמידי הרב רבי ליאון דימוריאל ז"ל שהוא קבל מרבותיו שקבלה אצלם שנפש רב מתגלגל ברש״י ונפש שמואל בהרמב״ם. ונפש רבי יוחנן ברבינו תם. וכן נתגלגלו הדברים כמו שנקבע הלכה כרב באיסורי שר״ל מאכלות אסורות. וכן נקבע ~להווה~{במהדורת ווארשא: להיות} כרש״י וכמו שנקבע הלכה כשמואל בדיני וסימניך אריוך מלך אלסר היינו שמואל שהיה מרווה התלמידים בהלכות והיה כמו מלך דינא דמלכותא דינא ולכן נקרא גם כן שבור מלכא: כן נקבע ~להווה~{במהדורת ווארשא: להיות} כהרמב"ם וכמו כאשר יש פלפול בין רב ושמואל היו קובעים הלכה כרבי יוחנן כן בהווה במקום שלא נתכוונו רש״י והרמב"ם נקבע הלכה כרבינו תם:

*האר"י* זלה״ה כתב כשחייב אדם גלגול ומת ונולד~ו~ לו בן אחר מיתתו אזי הוא מתגלגל באותו בן: הנהגת האדם:

*ספר* הכוונות (דף מ״ו ע״ב) אז הוחל לקרוא בשם ה׳ ר״ת הבל שנתגלגל באנוש ולכן כפר אנוש בע"ז. נשמת חוה באה ביוכבד{:} רחב היתה מצד קין ואח״כ נתגלגלה בחבר הקני ואח״כ בחנה: וזהו {שמואל א' ב' א'} רחב ~כי~{לשון הפסוק: פי} על אויבי וזהו {שם א' טו'} אשה ~קשה~{לשון הפסוק: קשת} רוח אנכי שהיתה מצד רחב הזונה רוח הקשה והטומאה והנה יעל אשת חבר הקיני נתגלגלה בעלי הכהן וזהו מנשים באוהל תבורך שמעלת׳ מכל הנשים הוא מה ששמשה באוהל שילה על ידי גלגול עלי הכהן (עיין יותר באריכות שם בכוונות דפ״ח ע״ב{)}:

*שם* וישלח ה׳ את ירובעל ואת בדן {שם יב' יא'} ואחז״ל {קהלת רבה פרשה א' סימן ח'} בדן הוא שמשון והוא היה גלגול נדב בן אהרן אתוון דידן כדין ולפי שנדב לא רצה לישא אשה לכן נענש שמשון להיות טוחן בבית האסורין עם נשי פלשתים:

*שם* דנ״ג ע״ב מי שמת בלא בנים אף שלא היה צריך להתגלגל בשביל זה כבן עזאי מ״מ כשמוכרח להתגלגל בשביל איזה סיבה אחרת אז אי אפשר לו לבא יחידי כי הוא פלג גופא שלא היה לו אשה ובהכרח צריך לבא בשיתוף נשמה אחרת. פעמים מתגלגל האדם בשביל שלא קיים איזה מצוה שלא היה לו אפשר לקיימה:

*כתבי* האר״י רבי עקיבא גלגול שמעון שנשא את דינה ויצא זמרי ותנ״ו ל"י הנער״ה לאש״ה ס"ת הוי״ה וכאן את חסר ולכן היה רבי עקיבא דורש כל אתין שבתורה את ה׳ לרבות ת״ח על שהיה אומר מי יתן לי ת״ח ואנשכנו כחמור בן שכם:

*גלי* רזי יוסף היה גלגול ראשון בחנוך הנקרא הנער גלגול שני הוא אליעזר עבד אברהם לעבד נמכר יוסף גלגול שני ביהושע שנקרא נער וזכה להיות נער אל השכינה לכן באו שני פעמים א״ת א״ת את בני בלהה ואת בני זלפה להראות לנו כל אלה והנסתרות שזכה יוסף לכל הגדולה:

*גלי* רזיא שמשון הגבור היה מגלגול יפת הה״ד יפת אלהים ליפת וישכון באהלי שם וי״ל יפת מדת הדין ליפת וישכון באהלי שם שהוא מנוח שבא מזרע אברהם שהיה מבני שם וקבל ברית ותורה בשביל מה שעשו לאביו והקב״ה הסכים בדבר שיעשה כן שיתגלגל במנוח כדי להושיע את ישראל מיד פלשתים:

*ועוד* תדע ששם ויפת היו נשמה א׳ הה״ד ויקח שם ויפת את השמלה ויקחו הול״ל בהיותם שנים מכאן למדנו שהיו שנים בגוף ובנשמה א׳ כי קודם לכן נולדו עשו ויעקב תאומים וילדו אחרונים מכאן רומז שחזרו בגלגול פעם אחר יחד ויכסו ערות אביהם ופניה׳ אחורנית וערות אביהם לא ראו כפל לשון הכתוב פעמי' כדי להעמיד הענין שכך היה כמא דאתמר ובזכות שיפת היה הסכמה אחת עם שם אחיו לכסות ערות אביו זכה להתגלגל במנוח שהוא כשם אביו נח ונתגלגלו ב׳ ניצוצים משני נשמות בגופו של שמשון ניצוץ א׳ מן עשו וניצוץ א' מן יפת לקיים קרא יפת אלהים ליפת וישכון באהלי שם שהוא מנוח שהיה נוח עצמו:

*שם* לקח מדת אלהים לחנוך  שהיה מעלמא דנוקב׳ אח״כ נתגלגל ~בכית~{בבית} אברהם ומל והיה אחד מן בעלי ברית אברהם ונקרא שמו ענר. וענר איהו חנוך אשכול איהו אליעזר. ממרא איהו יוסף ולעתיד יקחו חלקים מן האומות:

*שם* אל תחשוב שכבר נשלם גלגול של אליעזר מאח׳ שמל ועשה שליחות אברהם בענין הזיווג של יצחק תדע שפעם אחר יתגלגל ביוסף כי עדיין לא השיג לכנוס בחצר בית המלך הפנימי אע"פ שהוא מהול כיון שגופו היה מזרע טמא ויחוס דיליה היה עבד כנעני ואפילו בעת שהיה עבד אברהם עכ״ז אין לבא בשער מלך בלבוש שק דאיהו גוף טמא ולכן הוצרך להתגלגל בפעם ג׳ ואחר שנתגלגל להיות מיוצאי יריכו ונולד בטהר׳ ובזריזות ובנקיות ונקרא יהוסף וזכה לשלוט על אחיו ושלט גם כן על הקליפות:

*שם* חנוך אליעזר יוסף היו ענר אשכול ממרא חנוך הוא ענר בהפוך אתוון נע"ר ונתגלגל בלבוש כנעני שהוא מאליעזר ומאליעזר נתגלגל ביוסף דאיהו ממרא שנתגלגל בתוך בלה״ה ורחל שחשבונם ממר"א ושלשת׳ נקראים נערים חנוך נקרא נער שנאמר חנוך לנער: אליעזר נקרא נער שנא׳ {בראשית יח' ז'} ויתן ~את~{לשון הפסוק: אל} הנער {וימהר} לעשות אותו{.} יוסף והוא נער את בני בלהה:

*שם* ויקח שם ויפת כאן רמז שחזרו בגלגול עשו ויעקב תאומים ואחר שנולדו נתפרדו יעקב לסטר טהרה וקדושה ועשו לסטר דמסאבותא שם בא עם יעקב ולכן {גלי רזיא שם: נטמן יעקב ללמוד כב' שנים בשם ועבר. ויפת ועשו היו נשמה אחת} נדבקו בסטרא דלהון ולכן התפלל {נח} יפת אלה' ליפת וישכן באהלי שם כלומר שנתגלגל יפת בזרעו של שם ויפת נשתתף {גלי רזיא שם: נשמתו} בשרו של עשו שהוא מאדי"ם וזה השותפות עשה סמאל שהושי׳ נשמתו של יפת בעשו בשעתיה שנתהרה רבקה:

*שם* סיבב סמאל שרו של עשו שיתגלגל יפת עם עשו ועם יעקב שיהיו כלם באגודה אחת באהב׳ ובאחוה והקב״ה הפרידם בבטן אמם יפת היה נשמת{ו} של עשו בכור מאדי״ם ונולד ~רשים~{רשום} ממאדים ומשעיר מסטר׳ דשמאלא וישכון באהלי שם שהוא יצחק שבא משם ויעקב נולד איש חלק חלקו של הקב״ה ואח״כ ביקש סמאל לעשות רעה לתולדות יעקב על ידי בנים של יפת שהיו עושין מלחמה עם ישראל סיבב הקב״ה שיפת וסמאל עמו נתגלגל במנוח כמה דאתמר ויצא מהם שמשון ועשה בהם נקמה והיו הם בהם ולא נודע כי באו אל קרבנה ונתקיים קרא מהרסייך ומחרבייך ממך יצאו ואפילו שמשון היה מבני יפת סוף סוף נולד על ידי מנוח וקבל הברית ושפט את ישראל והקב״ה יתן שכרו ויתגלגל בזמן משיח בן אפרים ויהיה שר צבא א׳ על חילותייו ושמו שרי{"}ה ואיהו יהא ירשה לשעיר אויביו ועליו נאמר ויפול רכבו אחור והיא חשבונו דן {גליא רזיא שם: על דא דכתיב דן ידין עמו וכו'}:

*שם* תדע ששם ויפת היו נשמה אחת ונתגלגלו שני ניצוצות משתי נשמות בגוף של שמשון ניצוץ של עשו וניצוץ אחד מן יפת ובשביל שעשו לא הביא יין לאביו כשהביא צידו כמו שעשה יעקב נעשה נזיר שלא יהנה מן היין המשומר ובהיות השני נשמות בגוף אחד של שמשון היו מקשקשין במעיו היו מתחמם בלבו לעשות מלחמה לפעמים היה מתחמם בלבו לעשות מלחמה ולפעמים היה מתקרב בתוקפו ולא לחנם רדף אחר נשים נכריות ואחר מראות עיניו וכמו שעשו היה מצער לרבקה בבטן כך נגזר שיהיה נזיר מבטן וגם כן כמו שעשה לאמו צרות רבות ע״י נשים הה״ד קצתי בחיי מפני בנות חת כך עשו לו נשיו שלקחו ~א~נשים נכרית ולכן אין לתמוה מאלו המאור{ע}ות  שבא על שמשון כי היה התולדה מן התחתון השמש שהוא סמאל ומאדים ומה שחשב על יעקב בא גמולו על ראשו ולכן נקרא שמשון ונפל ביד סטרא דיליה ובהיות שהיה לו עין הרע סטרא דיליה כהו עיניו ונתנוצצו בו סטרין דיליה בסוף אמר תמות נפשי עם פלשתים ונאבד מן תרין עלמין:

*שם* בהיות שיוסף בא מגלגול אליעזר ואליעזר היה עבד אברהם ולכן נאמר עליו לעבד נמכר יוסף לרמוז שסטרא דעבד בא~ו~ {יוסף} דאיהו חנוך ולעבד נמכר פ' יוסף בסטרא דעבדות{א} דלעילא דאיהו מטטרון:

*גלי* רזי תתקע״ד דורות היו מגולגלים בצאן לבן ואח"כ הוליכם יעקב למצרים ושם היו פרים ורבים וזכו להתגלגל במין האנושי ולכן היו ישראל פרים ורבים מאד במצרים:

*עמק* המלך דף ח׳ דע ששרה חנה השונמי׳ צרפית כלם הוו מגלגול חוה ובאה לתקן נד״ה חל״ה הדלק״ה ושרה תקנה כלם ברכה מצויה בעיסה בשביל מצות חלה ונר דלוק מערב שבת לערב שבת ונדה חדל להיות לשרה אורח ~בנשים~{כנשים}: חנה תקנה נדה ופניה לא היו לה עוד. שונמית תקנה נר ונשים לו שם מטה ושלחן ~כסה~{וכסא} ומנורה. צרפית תקנה חלה דכתיב כד הקמח וכו׳:

*מדרש* רבי עקיבא הוא גלגול שמעון שנשאה דינה ויצאה שנשאת לשכם ויצא ממנה זמרי וגם מאז היתה נשמת ר׳ עקיבא גנוזה תוך הקליפה שיצא מבני בניו של סיסרא שהוא הניצוץ של פרעה כמבואר בכנפי יונה והרי ר' עקיבא תיקון זמרי אשר על שם סוף תיקונו נקרא שלומיאל בן צורי שדי התם באל שדי דוגמת משה כי ר׳ עקיבא שקול כמשה וזכה למדרגה עליונה יותר ממשה בסוד כך עלה במחשבה:

*עשרה* מאמרות (דף צ״ג ע״ד) זמרי היה גלגול שכם וכזבי היה גלגול דינה וכ״ד אלף שנהרגו אצל זמרי הם היו ערב רב גלגול כ"ד אלף הרוגי מלכות:

*פליאה* לעולם אל יוציא~ו~ אדם דבה מפיו וראה והבן מה נעשה לצדיק שהחליף צדקותו בחסידותו וגירר דבר אחר לשונו וראה אדם אחר ויצא לתרבות רעה והנה דבה רעה הורג שלשה האומרו והמקבלו והנאמר עליו האמצעי ויוסף הצדיק הוציא דיבה על אחיו ונתגלגל בחסיד אחד ומת החסיד ובא חזיר וגרר לשונו וראה אדם אחר ואמר הלשון שהוציא מרגליות תורה מפיו כך זו תורה וזו שכרה יצא לתרבות רעה והנה הרג שלשה יוסף ואחיו ואותו אדם:

*זוהר* בראשית עמוד קמ״ח החוטא בע"ז נתגלגלה נשמתו בכבד. והחוטא בג״ע נתגלגלה נשמתו בטחול. והחוטא בש"ד נתגלגלה נשמתו במרה ונידונים בגיהנם ותלת ממנין עליהם אף משחית חימה:

*ציוני* הסוד שאנו מברכים שעשני ישראל כי לפעמי' הנשמות מתחלפות והטעם זה יבואו העקרים והעקרות:

*תמונה* עגלה משולשת עז משולש איל משולש הראה לי סוד הגלגול שאדם מגולגל שלשה פעמים:

*דור* הפלגה נתגלגלו בקרח ובסדום וזה מגדל שליש נשרף ר״ל בסדום ושליש נבלע זה בקרח וזהו שתרגום אנקלוס ויקח ואתפליג לשון הפלגה מפרשים ז״ל:

*עמודיה* שבעה אשת תרח מגולגלת בדינה בת יעקב שבא עליה תרח בימי נדתה דינה נידה ותרח בא באיוב בגלגול וניצוץ הקדושה שבשכם בא ברבי חנניא בן תרדיון ולכך אמרו חז״ל שהושיבה בקופה של זונות לבתה זהו שאמר הארץ רחבת ידים ר״ת ר' חנניא בן תרדיון:

*זוהר* שלשה דברים בנגעים הסגר נתיצה וחליצה על דרך {איוב לג' כט'} פעמים שלש עם גבר תחלה הסגיר את הבית מת{ה} אשתו שנשמתו ורוחו ~מיפקדים~{מופקדים} אצלה לא חזר בו מת הוא ופקודתו יקח אחר ובא בגלגול שני וזה ועפר אחר יקח על דרך כי מעפר לוקח: לא חזר בו בא בגלגול שלישי ונתץ את הבית וכו' עפרו וכו׳ וצריך הוא להחזירו לגלגול הראשון:

*שפתי* כהן כי הדם הוא הנפש ר"ל מתגלגלת הנפש תוך בהמה זו ואם יאכל אותו אז יגלגול גם הוא בחטאו ויגרום לנפש זה שיגלגול ג"כ עמו מה שהיה אפשר סוף גלגולו של נפש זה וגורם שיכרת הנפש הזה מתוך עמה זה עולם הנשמות ע״כ ונכרת' ג"כ נפש שלו מדה כנגד מדה. וכן הטעם שחוטי חוץ הוא לא רצה לקרב אותם נפשות המרחוקות על ידי גלגול ואדרבא ריחק אותם על ידי שחוטי לאותן הידועים לכן ונכרתה הנפש ההיא:

*ספר* כוונת האר"י זלה״ה ראובן היה גלגול קין שהוא בכור של אדם הראשון וזהו ראובן ראו בן הראשון שנברא בעולם שהוא קין ורצה יעקב שראובן יתקן חטא קין בסוד אם תטיב שאת וזהו ראובן בכורי וראוי אתה לתקן את קין אבל באמת ית"ר שאת שהוא יתרו שאת הוא נטל אותה ותקנה כי בחטא ראובן פרחה ממנו נשמת קין ונתינה ליתרו:

*אמ"ה* בפסוק ותבאנה אל רעואל אביהן שם אותיו׳ ראובן וראובן הוא חמשה אותיות ורעואל הוא חמשה אותיות ואם תסיר אותיות ראובן מתיבות רעואל אביהן נשאר חמשה אותיו׳ נמצא שראובן מלבושי׳ אותיות משמו בתוך חמשה אותיות של רעואל אביהן ורעואל ג״כ ה׳ אותיות לרמזו מה שמתקן רעואל אביהן דהיינו קין היה ראוי תיקונו בראובן אלא שבחטאו פרחה ממנו נשמת קין ובא ברעואל דהיינו יתרו:

*ספר* זרע ברך חדש פ' וישב ע"ש זוהר חדש אדם וחוה שניהם נתגלגלו ביעקב והוציאו מטה שלימה י"ב שבטים והיינו שתיקנו אשר עיוותו:

*אמ"ה* אולי לרמוז על זה נתן הקב״ה ליעקב בת לרמוז שמלובשים בו בחינת זכר ונקבה דהיינו אדם וחוה ומה שאמרו בת היתה לו לאברהם ובכל שמה כבר פירשו המקובלים ז״ל שאינן דברי׳ כפשוטן
כי אם בכל שמה דהיינו מדת בכל כנודע:

*גליא* רזיא נשמת יפת בא בעשו ואח״כ בא בשמשון ונתקייים קרא מהרסייך ומחריבייך ממך יצאו ובסוף יתגלגל בזמן משיח בן אפרים ויהיה שר צבא אחר על חיילותיו ושמו שריה ואיהו יהא ירשה לשעיר אויביו ועליו נאמר ויפול רכבו אחור והוא חשבונו דן:

*הרוח* של רשע הולך נע ונד תוך כף הקלע בורח עצמו מן השטן ומכניס עצמו בדומם או בצומח המקום הגזור עליו והראוי לו אבל כשהרוח נכנס בגוף אין השטן יכול לשלוט בו להזיקו וכו׳ והיותר קשה מן הגלגולים או גלגול אבן דומם יבש שלא יצא ממנו שום תועלת וזה שאמר {חבקוק ב' יא'} אבן מקיר ~תצעק~{תזעק} לצאת אותו רוח ממקומו וכמו נבל שנאמר {שמואל א' כה' לז'}וימות ~לבן ויהי~{לשון הפסוק: לבו בקרבו והוא היה} לאבן שבא בגלגול נבל שהוא נשמת בלעם ולזה יונוס ויומברוס בניו עשו את העגל כמו שיתבאר בס״ד:

*ודע* שהמגלגולים בבחינות הנזכר הם עומדים שם בגלגול זמן קצוב שנזכר עליהם כדי שימרק חטאו שגירש לו זה הגלגול ובכלות זמנו עולה עד למדרגה ~הכרת~{במהדורת ווארשא: אחרת} ומתגלגל בבעלי חיים עד זמן קצוב ואח"כ יתגלגל באדם: ודע כי אופן גלגול באדם הוא באחד משני פנים האחד דוגמת אלו הרוחות שאנו רואים שנכנסים בגופי בני אדם ומדברים שם בתוכם ומספרים כל הקורות אותם כנודע רחמנא לצלן: או הוא באופן אחר כי הם מדברים באדם בסוד עיבור ומתדבקים בו בהסתר גדול וכאשר האדם יהיה צדיק ויעשה מעשים טובים גם המגולגל ההוא יזדכך ויתתקן שם על ידו ואם ח"ו יחטא האדם גורם רעה לעצמו ואותו עיבור מסייע לדחיתו לדרך רע כי כמו שנשמות הצדיקים מתעברים באדם ע"י זכיותיו וגם מסייעים את האדם לדרך טובה גם האדם החוטא גורם שידבק בו נפש רשע ומסייע לו לדרך רע:

*ודע* מי שמתגלגל בדומם אין לו זמן לעלו׳ להתגלגל בצומח רק בזמן ידוע בד׳ חדשים אמצעיים של השנה שהם א״ב אלו"ל תשר״י חשו״ן ואם נשלם הזמן הקצוב להם בד׳ חדשים הנז{כר} הוא עולה ומתגלגל בצומח ואם לאו אינו עולה עד ד׳ חדשים אמצעיי' של שנה הבאה וכן המתגלגל בצומח זמן עלייתו להתגלגל בבעלי חיים הוא בארבע חדשים ראשונים על השנה ניסן איי"ר סיו"ן תמוז ואם לאו אינו עולה עד ד׳ חדשים הראשונים של שנה הבאה וכן המתגלגל בבעלי חיים זמן עלייתו להתגלגל באדם המדבר הוא בארבעה חדשים אחרונים של שנה הבאה:

*וכבר* ידעת כי ערב רב הם עשו את העגל וראשי הערב רב הם יונוס ויומברוס ב׳ בניו של בלעם הרשע והם אשר לקחו עצה ואשר השליכו טס של זהב. וצריך לידע מה כוונת בני בלעם בעשותם את העגל היה ומה הנאה להם בזה: אמנם הענין היא כי הלא כבר נודע אצלנו כי בלעם הוא פסול׳ הזוהמא שיצא מדעת שהוא שורש משה וזה שאמר ויודע דעת עליון. גם ערב רב הם ג״כ ~בסיד~{בסוד} הפסולת של הדעת כי כן ערב רב בגימט' דע"ת אך אינם כל כך זוהמה כמו בלעם ודע כי לבן ~אינם~{במהדורת ווארשא: אינו} כל כך זוהמה כמו בלעם: ודע כי לבן ובלעם ובעור ובניו של בלעם הם משורש אחד כי ~לכן~{לבן} הוליד בעור ואח״כ נתגלגל לבן בבלעם וכולם היו מכשפים גדולים ועובדי ע״ז:

*ודע* כי נשמת בעור אביו של בלעם היה מתגלגל בצומח והיה תמיד באותו הגלגול ולא היה יכול לצאת משם ולכן בני בניו שהם יונוס ויומברוס רצו להעלותו וכן כל הערב רב רצו בזה כי קרובים אליו ולכן נמצאו באותו מעשה הרע ההוא וראו כי אי אפשר להוציאו משם כי אם על ידי שיחטיאו לישראל ועל ידי קטרוג זה תתגבר הקליפה ותוכל להוציא את בעור אביחם משם ולכן השליכו לאש טס של זהב כתוב בו עלה שור כדי שעל ידו יעלה גם כן נשמת בעור אביהם המגולגל בצומח ויתגלגל בבעל חי שהוא השור ההוא הנעשה ע"י כשפיהם ויעלה מדרגה עליונה עד שיעשה אלוה עליהם ואז יצא העגל וצווח ואמר אנכי ה׳ אלהיך שהיה בו כח בעור הרשע ושם רשעים ירקב הנתון תוך העגל ההוא ע״י כשפים והרשע ההוא היה אומר אלה אלהיך ישראל:

*וזהו* שאמרו חז״ל שהאכלוהו עשבים כמו שאמר הכתוב {תהילים קו' כ'} ~כתבנית~{לשון הפסוק: בתבנית} שור אוכל עשב פירוש כיון שהוא מגולגל תוך עשבים שהם צומח לכן היה אוכל עשבים להעתיק משם נשמתו המגולגלת שם ועל ידי אכילתו אותם יחזרו אברי{ו} מאברי השור: והנה ענין זה היה בחדש תמוז כי אז הוא חדש אחרון מן ארבעה חדשים שבו נשלמו המגולגלים בצומח להתגלגל בבעל חי:

*ודע* כי לפעמים מתגלגל האדם מדומם לאדם כיצד הרי שהיה מגולגל במעט עפר ונפל אותו עפר תוך תבשיל ואכלו האדם הנה אז מתגלגל בו ועולה כל אלו המדרגות ביחד. והנה אפשר ג״כ להתגלגל במלח ונקרא צומח ולכן אמרו חז״ל הנוטל מלח מן המחצב בשבת חייב משום קוצר ואין קצירה אלא בצומח ויש מגולגלים במים ולפעמים יתגלגל האדם מצומח לאדם כגון העשבים ויאכלם האדם: ויש כמה מיני גלגולים והנה הצדיקים בעת אכילה מתקנים אותם המגולגלים ואם האוכל אותם יהיה אדם רשע אפשר שיפגום אותו על ידי מעשיו ואפשר שהמגולגלים יזיקו אותו ויענישו אותו ויחטיאוהו רחמנא לצלן מכל פגעים רעים שפוגמים שאין לך שאין בהם כמה מקרים לאדם בעת אכילתו ובעת שתייתו אמנם הצדיק לא די שאין המגולגלים מזיקין אותו אלא אדרבא מת{ת}קנים על ידו ולכן ראוי לאדם בעת אכילתו שלא לאכול כמנהג הבהמות אמנם מי שהוא עם הארץ אינו מתקן מדרגה כלל אפי' הקרובה {א}ליו אינו יכול לתקן כמו שהיה מגולגל בבעל חי ונתגלגל ~או~{בו} שאינה רק מדרגה א׳ על כל זה לא יוכל לתקן כלל ~ב~לזה עם הארץ אסור לאכול בשר אבל שאר דברי׳ יכול לאכול כי אין מענשים אותו ~על~{במהדורת ווארשא: אלא} רק כשאינו יכול לתקון אפילו מדרגה א׳:

*ודע* כי התלמידי חכמים שאינן יודעים בקבל׳ בסודות התורה אלו אינן יכולין להעלות המגולגלין כי אם ~מדרגת~{מדרגה} אחת והוא מבעל חי לאדם והיודעים חכמת האמת והקבלה יכולין להעלות ד׳ מדרגות והוא שהם מצומח לאדם והמופלאים בחכמת האמת מאד מאד אלו יכולים להעלות אפילו מן הדומם לאדם:

*ובזה* יובן מאמר רב חסדא שאמר {מסכת שבת דף קמו' ע"ב} אנא לא בעניותי אכלי ירקא ולא בעתירותי אכלי ירקא ~דאמר באתרא~{דאמינא היכא} ~דליעול~{דעייל} ירקא ליעול בשרא הנה הדבור הזה לא יאות אלא לרקים הזוללים בשר למו וח״ו להאמין על קדוש כזה הדברים האלה:

*אמנם* הענין שאין עני אלא עני מן התורה ומן המצות ולכן אמר רב חסדא כי לא בעניותי פירוש בהיותי עם הארץ קודם שיהיה חכם בתורה ולא בעתירותי פירוש אחר שנתחכם כתורה מעולם לא רצה לאכול ירקות ולדבר צומח והטעם כי כשהיה עני שהוא עם הארץ לא היה יכול בודאי להעלות מצומח לאדם ומכל שכן שלא היה אוכל בשר כי עם הארץ אסור לאכול בשר: ולא בעשירותי שהיה חכם והיה יכול להעלות אפילו ב׳ מדרגות כגון מצומח לאדם לא היה רוצה להטריח עצמו לאכול ירק ולתקן שני מדרגות ביחד כי צריך תיקון גדול ולכן היה אוכל בשר כי בטורח מועט היה יכול לתקן מעלה אחד ולתקן כמה גלגולים של אותה מדרגה:

*אמנם* אם יפגע ~המגולגול~{המגולגל} במי שאינו יכול לתקן כגון מגולגל מבעלי חיים באדם עם הארץ או מצומח באדם ת״ח שאינו יודע חכמת האמת הנה יזיק לו מאד ויפתנו בכל דרכיו וימנעהו מכל המצות וזהו סוד שתראה כמה צדיקים ויש להם מעשה רע שאינן יכולים ליפרד ולמנע ממנו והוא לסבה זו הנזכר כי פגע בו מגולגל שהיה דרכו באותה העבירה והוא מרגילו כמוהו באותה העבירה ולפעמים יתגלגלו באדם כמה גלגולי' ביחד רחמנא לצלן ולשזבן. כל זה לקוט מכתבי האר"י זלה״ה):

*אמ"ה* הן כל ראתה עיני מכמה רוחות הנכנסים בגוף האדם ודברתי עמהם וסיפרו לי מהמי׳ הזדונים מרים ומאררים שעברו עליהם בהיותם פורחים באויר ודברים תמוהים מענין עונשם וממה שראו בעול׳ בעת פריחתם בתוך חלל העולם ומאותם שהלכו עד פתח גיהנם אולי יקבלו אותם סיפרו כיצד הוא פתח גיהנם ממה שראו מרחוק וענין צעקת הרשעים שבתוכם האומרים ווי ווי רחמנא לשזבן אמן וכאלה מדברים אלו אין כאן מקומו להעלותם על הספר בדיו ומה גם שכמה דברים מאלו כתבתי בחיבורים אחרים אך לא אחשוך כי למספ׳ דבר תימה שראיתי ברוח אחד שהכרחתי לו בחרמות לצאת ומה עשה לקיים החרם יצא מן הגוף ונכנס בתוך השערות שבראש וקמו השערות מאמצע הראש ויצאו ממחיצת שער השערות שבסביב הראש ונעשו השערות קשים כמו מחטים של ברזל וצויתי להסתפר השערות בתער חדא וכשהיה מגיע התער אצל השערות היו נוטים השערות לצד התער ודוחים אותה עד שבחוזק גדול גילחו השערו׳ ועלה מהם הבל דק מאד והלך לו דרך שם עדיין לא נראה כזאת ולא נשמע כמוהו:



































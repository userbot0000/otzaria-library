%% ענף גדול וגדולה כל מימרא ~שתחלתח~{שתחלתה} גדול או גדולה שבכל התלמוד

*צדקה* גדולה צדקה יותר מן הקרבנות: גדול המעשה יותר מן העושה{:} גדול המלוה את העני בשעת דוחקו יותר מן העושה צדקה{:} גדולה הכנסת אורחים מהשכמת בית הכנסת. גדולה הכנסת אורחים מהקבלת פני שכינה: גדולה צדקה שהקב״ה נקדש בה שנאמר ויגבה ה' צבאות במשפט והאל הקדוש נקדש בצדקה:

*תפלה* גדולה תפלה יותר ממעשים טובים{:} גדולה תפלה יותר מן הקרבנות{:} גדול{ה} תענית יותר מן הצדקה שזה בגופו וזה בממונו. גדולה תפלה שבזכותה ישראל ניצולים מיד אויביהם: גדולה תפלה שבזכות׳ הקב״ה מוחל עונותיהם של ישראל:

*תשובה* גדולה תשובה שמביאה רפואה לעולם{:} גדולה תשובה שהיא מקרבת את הגאולה{:} גדולה תשובה שמקרבת את הרחוקים: גדולה תשובה שבשביל יחיד שעשה תשובה מוחלין לו ולכל העולם כלו:

*ענוה* גדולה ענוה שנשתבח בה אברהם: גדולה ענוה שנשתבח בה יצחק: גדולה ענוה שנשתבח בה יעקב. גדולה ענוה שבה נשתבח משה. גדולה ענוה שבה נתגדל אהרן: גדולה ענוה שבה נשתבח אליעזר. גדולה ענוה שבה נתגדלו הלויים{:} גדולה ענוה שבה נתגדל שאול. גדולה ענוה שבה נתגדל דוד:

*תורה* גדולה תורה שבה הבדיל הקב״ה את ישראל עמו מאומות העולם. גדולה תורה שבזכותה הקב״ה מציל את ישראל מן היסורין: גדולה תורה וגדול כתרה מכל הכתרים: גדולה תורה שמאירה ללומדיה בעו"הז ובעו"הב. גדולה תורה וגדול שכרה. גדולה תורה מכל כלי חמדה שבעולם. גדולה תורה שנקראת קדושה{:} גדולה תורה שבזכותה ישראל נגאלין מן האומות: גדולה תורה שנותנת חיים בעו"הז ובעו״הב:

*מצות* גדולה מצוה שמנחלת לעושיה בעולם הזה ובעולם הבא. גדולה מצוה שכל העושה המצות ומודה בהן בלב שלם כאלו מודה בהקב״ה ובמציאותו ובאלהותו:

*ג"ח* גדולה גמילות חסדים יותר מן הצדקה: גדולה גמילות חסדים שכל העושה חסד אפילו עם מי שאינו צריך הקב"ה משלם שכרו: גדולה ג״ח שגזר דין ושבועה נקרע בה:

*שבת* גדולה שבת שהיא שקולה כנגד כל המצות. גדולה שבת שנתנה הקב״ה לבחון בה גרי הצדק. גדולה שבת שאין כהן נכנס לעבודה אחר משיחתו עד שתעבור עליו שבת. גדולה שבת כשנתדלדלו ישראל ממעשים טובים לא עמדה להם אלא זכות שבת: גדולה שבת שאינה נדחית אלא מפני סכנת נפשות:

*כבוד* אב ואם גדול כבוד אב ואם שהעדיפו הקב״ה יותר מכבודו. גדול כבוד אב ואם שהקישו הקב״ה לכבודו:

*נשואין* גדול נשואי אשה כלומר שמוכר ספר תורה לישא אשה או ללמוד תורה. גדול נושא אשה הגונה וכשרה שכל טובות שבעולם סובבין אותו: גדולה הבטחה שהבטיח הקב״ה לנשים יותר מן האנשים:

*בנים* גדול שכר גידול בנים על הדרך הנכונה והנכוחה. ואע״פ שצער גידול בנים קשה אל יתרשל אדם בגידול בניו אמר ר׳ שמעון בן אלעזר נוח לו לאדם לגדל לגיון אחד של זתים בגליל ואל יגדל תינוק אחד בארץ ישראל:

*משא* ומתן גדול אמונה לפני מי שאמר והי' העולם שבשכר ~אמינה~{אמונה} שהאמינו בו שרתה עליהם רוח הקדש ואמרו שירה לפני הקב״ה שנאמר ויאמינו וכו׳ אז ישיר משה וכו'{:} גדול האמת שהוא אחד משלשה עמודים שהעולם עומד עליהם: גדול האמת שכל מי שעושה מלאכתו באמת עם הבריות כאלו קיים התורה כולה:

*דין* גדול המשפט שקרא הקב״ה שם כסאו משפט. גדול~ה~ המשפט שהשונא אותו אין רפואה למכתו. גדול המשפט שלא חזר העולם לתהו ובהו אלא על המשפט בדור המבול: גדול המשפט שבעון חוסר המשפט הרבים נענשו{:} גדול המשפט שבו נמחלין עונותיהם של ישראל:

*שמח* בחלקו גדול הנהנה מיגיעו כפו יותר מיראת שמים{:} גדולה מלאכה שכמה בריות ברא הקב״ה בעולמו ולא מסר מלאכה אלא לבני אדם בלבד: גדולה מלאכה שכל הנביאים התעסקו בה: גדולה מלאכה שלא שרתה שכינה בישראל עד שעשו מלאכה: גדול השמח בחלקו והמתפרנס ממלאכתו:

*כעס* גדול המעביר על מדותיו ואינו כועס שהקב"ה אוהב אותו ושומע תפלתו{:} גדול המעביר על מדותיו ואינו כועס שכל הכועס נקרא רשע:

*חנופה* וליצנות גדול עונשה של חנופה שהיא שקולה כנגד ע״ז ג״ע וש״ד{:} גדול עונשה של חנופה שכל המחניף כאלו עובר על התורה שבכתב ותורה שבעל פה:

*אהבה* גדול השלום ושנאת המחלוקת שאפילו עובדין ע״ז כביכול אין שכינה יכולה לנגוע בהם{:} גדול עונשה של שנאת חנם שהחריבה ירושלים ובית המקדש וסמך לדבר א״יכה י״שבה ב"דד ה״עיר ר"ת איב״ה:

*לשון* הרע: גדול עונשו של לשון הרע מעונש ע״ז ג״ע וש״ד{:} גדול עונש נבלות הפה דתניא כל המנבל פיו אפילו נחתם גזר דינו של ע׳ שנה לטובה נהפך עליו לרעה:

*סוד* גדול כסוי הסוד שכל המגלה סוד חבירו כאלו שופך דמים. גדול המקיים סוד חבירו שהוא מקיים מחשבות חבירו. ואם אינו מכסהו הוא מפר מחשבתו ולא יתקיים הדבר מפני שהוא מגלהו:

*דרך* ארץ גדול{ה} דרך ארץ שהיא שקולה כנגד כל התורה כולה. ~גדולה דרך ארץ שהיא שקולה כנגד כל התורה.~ גדולה דרך ארץ שכל מי שיש לו דרך ארץ הוא אוהב להקב״ה ולבריות{:} גדול השלום שעליו העולם קיים{:} גדול השלום ששם הקב״ה הנכתב בקדושה ימחה על המים להטיל שלום בין איש לאשתו. גדול השלום שלא התחיל הקב״ה לברוא דבר בעולמו אלא בדבר שהוא שלום שהוא האור. גדול השלום כשהמלך המשיח בא אינו פותח אלא בשלום שנאמר מה נאו׳ וכו': גדול השלום מן הברכה ומן השמירה: גדול השלום שניתן לבעלי תשובה. גדול השלום ששמו של הקב״ה נקרא שלום. גדול השלום שלא שבח הקב״ה לאהרן אלא בשלום שנאמר {מלאכי ב' ה'} בריתי היתה אתו {החיים והשלום וכו'}. גדול השלום שבו נתבשר דוד שנאמר {דברי הימים א' יב' יט'} ורוח לבשה וכו' {שלום לך ושלום לעזרך וכו'}{:} גדול השלום שהוא קודם לשבחו של הקב״ה שכן יתרו כשבא אצל משה לא פתח ביציאת מצרים ולא בקריעת ים סוף ולא במתן תורה ובמן אלא בשלום וישאלו איש לרעהו לשלום. גדול השלום שכל מצות שעושין הרשעים בעו״הז נותן להם שכרם בעו״הז כגון חיים ובנים ועושר ונכסים חוץ מן השלום שנאמר אין שלום אמר ה׳ לרשעים. גדול השלום שאפילו עשה אדם כמה מצות ולא עשה שלום אין בידו כלום. גדול השלום שהוא קודם למלחמת הרשות{:} גדול השלום שלא גלו אבותינו עד שהניחו השלום. בזכות השלום הקב״ה מכין כסאו של דוד שנאמר יפרח בימיו צדיק ורוב שלום וכן בשלום מכין כסאו וזרעו אחריו ובונה לו בית נאמן לעולם שנאמר מגדול ישועות מלכו ועושה חסד למשיחו לדוד ולזרעו עד עולם:




%% ענף גוג ומגוג

*גוג ומגוג* עולה שבעים כנגד כל שבעים אומות כי אז ימלוך גוג ומגוג על כל שבעים אומות וכולם יבואו יחד על ישראל וכשיגאל{ו} ישראל מידם אז יהיה הושענא רבא כי עתה כשנגאלו מיד בבל גלו למדי ואח״כ גלו ליון וגלו לאדום ואז יהיה גאולה בהחל{ט} וכן בכל יום ויום השביעי ניצולו מיד כולם ולכן הוא הושענא רבה ולפי שהם נמשלו למים שעל כן היה ניסוך המים בחג לכן אין אנו שואלין המים עד שיעברו כל השבעה ימי׳ שלא יתנו לנו מים בעוד שהם שולטין שיהיה מים זדונים וכבר אמרו חז״ל טעם אחר מפני שהגשמים אינן סימן טוב בחג וכמו שאמרו דומה לעבד שבא למזוג כוס לרבו ושפך קיתון על פניו והרי אנו עבדים ואין מוזגים כוס אלא על ניסוך המים כאמור ולכן לולב עולה כמנין חיים וערבה אותיות ד׳ הרי ע״ב וכן הדס עם שלש׳ אותיות עולה ע״ב כנגד השבעים שרים ששולטים בחג שהם נאחזים בבית דין העליון שהם שבעים דיינים ושני סופרים אחד כותב זכות ואחד כותב חובה:

*קיצור* שני לוחות הברית שער שלישי פרק שנים עשר גוג ומגוג שוכנים אחרי דלתות הברזל והם שתי אומות צורותיהם אנושיות ומדותיהם כבהמ{ו}ת לא ידעו לא הנהגה ולא מקח וממכר לא סחורה ולא אומנות לא חרישה ולא זריעה אבל ידעו מחיות השדה והדגים ותפשו קצתם אל קצתם ויאכלו קצתם את קצתם:



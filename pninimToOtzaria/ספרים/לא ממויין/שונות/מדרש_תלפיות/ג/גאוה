% אות גימל

%% ענף גאוה

*האר״י* זל״הה {תהלים פט' י'} אתה מושל בגאות הים בפסוק הזה יש שני פעמים גאות רק שאחד מהם מלא בוא״ו ואחד מהם חסר גאת בלא וא״ו והנה גאת חסר ר״ת ג״לי{ו} א״תה ת"שבחם והענין דע כי כל מציאות גלים אלו הם סוד שערות דא"א אשר הם כמנין קדו״ש כנזכר באדרת נשא והנה גאות מלא כמנין קדוש אבל כל השערות אלו הם סוד מבועין ונהרות ומושכים מים ממעין החכמה סתימאה ואלו השערות הם המושכים גלים כי כולם הם סוד גבורות והם סוד נימין של כינור המשורר כי כל שיר מסטרא דנביאים של גבורה ואלו הם המתנבאי' ונושאים כלי שיר ואמנם אתה הוא סוד החכם הנקרא בלשון אתה וזהו אתה מושל כי ממנה נמשכים ואמנם ידעת כי יש קדש ויש קדוש ושנים בחכמה הזאת כי קדש למעלה מן קדוש ולכן הם שני פעמים ~גאוה~{גאות} וגאת חסר ומלא גימטריא קדש קדוש וזהו פירוש הפסוק {שם צג' א'} ה׳ מלך גאות לבש כי הוא סוד האדרת והאמונה לחיי העולמים כי הוא האדרת שער זו העליונה שהיא כמנין קדוש וזה גאות לבש וזה מה שאמר אח"כ {שם ג'} נשאו נהרות קולם שהם סוד מבועים ונהרות הנמשכים ממי החכמה והם ~המרומים~{המרימים} קולות שהם סוד הנימין של הכינור וזהו מקולות מים רבים והנה מים רבים היא הוא הבינה ואלו הנהרות הם המושכים מים אל הבינה הנקרא מים רבים מים החכמ׳ העליונה עכ״ל:

*עוד* מצאתי כתוב בשם הרב האר״י זלה״ה וז״ל קודם שנראה הכסא בעולם היו הנהרות נושאים כבודו וזהו נשאו נהרות קולם ולעתיד דהוי חד חרוב ישאו נהרות דכים שיהיה הכל מים אבל הנהרות הקודמים אמר היו שבעה נהרות של אש ולא פירש ע"כ מצאתי:

*תלמידי* האר"י זלה״ה המתגאה גורם שהקליפות יעלו למעלה ח״ו ויאחזו וינקו אפילו משני אותיות ראשונות כ״ש וק״ו משני אותיות אחרונות כאשר האריכו מאד בזה:

*פרק* ב' גבי גסי הרוח ומספרי ל"ה ומדבר{י} נבלה וחכמים בעיניהם עליהם הכתוב אומר כי הנה יום בא בוער כתנור: מס׳ דרך ארץ {רבה}:

*ספר* התשבי יש גאות לטובה ויש גאות לרעה לטובה {תהילים צג' א'} ה׳ מלך גאות לבש: לרעה {ישעיהו כח' א'} עטרת גאות שיכורי אפרים והחכמים שהיו אחרי האמוראים שנקראו גאונים כגון רב שרירא גאון ורבינו סעדיה גאון גם הוא לטובה ושמעתי שנקראו גאונים על שם שהיו בקיאים בכל הגמרא שהם ששים מסכתות כמספר גאון עכ״ל:

*אמ״ה* אפשר לומר שכיון שהיו עד תכלית הענוה היו קוראים אותם בשם גאון על דרך סגייא נהורא או היו רוצים לומר לזה נאה שיתגא׳ מרוב חכמתו:

*להסיר* הגאוה תכוין בשם הויה במילוי ההין כי גאוה בגימטריא י״ו וגם מילוי של שם י״ה בההין כזה *יו"ד ה"א* אותיות המילוי *הוה* והם בגימטריא גאוה והענין שהקליפות אין להם אחיזה אלא בששה קצוות שהם *ו"ה* מן הויה כנודע על ידי גאות אדם מתגאים גם כן הקליפות ח״ו ויונקים מן שני אותיות ראשונות י״ה ותכוין להחזירה אל השם יתברך שהוא בעל הגאוה. מהאר״י זלה"ה חסד לאברה׳:

*ספר* החסידים אל תהי בז לדברי חבריך כשמדבר בגאוה דברים שאין הדעת סובלתן ויש בידך להכחישו ולהשפילו ולתופסו בדבריו אל תחוש בזה כי מה תרויח בדבר ואל תקנטר שום אדם ואפילו גוי שאע״פ שאתה תשכח הוא אינו שוכח כמעשה רועה חזירים דאיתא במדרש:

*מדרש* כונן ביום שלישי ברא הקב״ה כל עצים ואילנות בג״ע ברא כל אילני סרק ומאכל כיון שראו אילני לבנון ואילני בשן וכל אילנות גבוהים כי נבראו תחלה בארץ מיד גבהו וגאו בעצמם אמר הקב"ה אני שונא גאים ואין גאה בעולם אלא אני מיד ברא הר הברזל:

*מדרש* נעשה אדם בזמן שנבראו בעלי חיים נתגאו המלאכים מפני שראו מעלתם יתירה על בעלי חיים והקב״ה השפילם באומרו עליהם נעשה אדם ר״ל כל אחד מאתנו יעשה אדם ולא יכלו לעשות אדם וזהו ויברא אלהים את האדם הם לא יכלו:

*מפרשים* לפי שאמרו ז״ל גסות הרוח שהיה בירבעם וכן {ישעיהו ג' טז'} יען {כי} גבהו בנות ציון נחרב בית המקדש לזה אמר אם עולה קרבנו והפשיט בגימ׳ ת״י שנים על שנחרב לת״י שנים וז״ש ונתנו הכהנים של מעלה אלו המלאכים אש על דרך ממרום שלח אש:

*זוהר* (ע״ב) כל מאן דלביה ~גם~{גס} ביה שוכח מה שחוטא וכו' זוהר ויקרא דף כ״ג:

*אמ״ה* כיון שיש באדם גסות הרוח גאותו מחייבו לומר דאיך יתכן שטעה כיון שדעתו דק להבין בכל ומחמת זה שוכח מה שחטא לפי שאינו משי{ם} על לבו שחטא כיון שמחזיק עצמו חריף בדעתו כמדוב׳ והוא להפך שכיון שנתגאה נתגסה רוחו דעל זה נקרא ~גם~{גס} רוח כלומר גס ועב וקשה ברוחו ורמז לדבר ורם לבבך ושכחת:

*גלי רזי* כל הצרות שבאו על יעקב בדינ{ה} ויוסף היו הטעם שלא יתגאה יעקב על עשו אחיו:

*אמ״ה* כיון שיעקב ועשו חלקו העולמות ועשו בחר בעולם הזה ונטרד מן העולם הבא אינו מן הדין שיכנס יעקב במחיצתו של עשו דהיינו עולם הגשמי הזה המחייב הגאוה ~שהיה~{שהיא} שורש לכל העבירות עד שאומר הקב״ה על הגאוה {מסכת סוטה דף ה' ע"א} אין אני והוא יכולים לדור ~במקום אחד וכו׳~{סוטה שם: בעולם} שאם יתגאה יעקב שהוא חלקו של עשו יתבטל התנאי ח״ו ויבקש עשו ג״כ ליכנס בחלקו של יעקב דהיינו עולם הבא: וטעם איסור הגאוה כל כך עד שאמרו חז״ל כל המתגאה כאילו עובד ע״ז משום דסמאל שרו של עשו הנקרא אל זר להכעיס את בוראו מתלבש בגאות כדי להשתמש בשרביטו של מלך כי הגאוה היא לבושו של הקב״ה שנ׳ ה׳ מלך גאות לבש וכו׳ ונמצא שהמתגאה משתמש עצמו בשרביטו של מלך יש ע״ז גדולה מזו שתופס דרכי סמאל אל זר: העולה מן המחבר שיוסף ודינה גרמו ליעקב שלא יתגא׳ על עשו מכאן תראה כמה גדולים צדיקים אלו שעל ידם מנע הקב״ה ליעקב להתגאות אם כן מוכרחים לומר שמה שחטא יוסף בלשון הרע ודינה שהיתה יצאנית כאחת הנבלות היה סבה מאת ה׳ כדי לשמור ליעקב מלתגאות על עשו ושלא יכנס עשו במחיצת יעקב לעולם הבא ואל תקש׳ אם כן למה נענשו דדבר זה נעלם משכלנו וגבוה מעל גבוה הוא הידוע כי לא מחשבותיו מחשבותינו והוא כענין העגל דגזרת מלך היה כדרש״י במסכת ע״ז {דף ד' ע"ב} גבי מאמר לא דור המדבר ראוים לאותו מעשה וכו׳ וכדאיתא בזוהר כביכול סייע באותו מעשה ועכ״ז נענשו והנסתרות לה׳ אלהינו גלויות:

*כנפי* יונה (חלק ג׳ סימן מ״ט) אין הכעס יוצא אלא מצד הגאוה שהוא קשה הימנו שהכועס כאלו עובד ע״ז והגאוה מצד עצמו אל זר לכן להסיר הגאוה צריך לכוין שם *יה* מלא כזה יו״ד ה״ה כי הפשוט עולה ~י"ה~{ט"ו} והמלא עולה ט״ו {כנפי יונה שם: ומלת גאו"ה עולה ט"ו} וכתיב {שמות טו' א'} אשירה לה׳ כי גאה גאה מה כתיב בתריה {שם ב'} עזי וזמרת יה וכפל גאה גאה חד לשם י"ה וחד למילואו ואדם שיש לו גאוה מפריח ומסלק שם של יה ממנו ובזה נותן כח לקליפות שיהיה להם אחיזה באותיות *וה* שנסתלק שמירתם ופוגם ג״כ בשם י"ה:

*רז"ל* כל מי שיש בו גאוה אומר הקב״ה אין אני והוא יכולים לדור ~במקום אחד~{בעולם} שנאמר {תהילים קא' ה'} {מלשני בסתר רעהו אותו אצמית} גבה עינים ורחב לבב אותו לא אוכל אל תקרי אותו אלא אתו:

*אמ"ה* אמר אל תקרי מדוחק אומרו אותו לא אוכל וכי הקב״ה אינו יכול עצמו ח"ו לכן קאמר אל תקרי אותו וק״ל אך קשה והעיקרא דדינא למה לא כתב אתו וכתב אותו כדי דהצטריך לומר אל תקרי אלא כוונת אל תקרי לומר אל תקרי אותו בלבד אלא אותו ואתו והכונה אותו לא אוכל שאת להאריך אפי עמו כשאר החוטאים משום שיש בידו עון גדול כל כך שאתו איני יכול לדור וגורם לסילוק שכינתי כדי שלא לדור עמו במקום אחד וכיון שאני קורא גם אתו משמע גם מלת אותו במשמעות אחר כלומר אותו לא אוכל שאת להאריך אפי עמו כדפרשית משום דטעמו בצדו לפי שאין אני והוא יכולים לדור במקום אחד אמנם כשאני קורא בלבד אותו לא אוכל משמע ככפירה ח״ו כאלו הקב״ה אינו יכול עמו חלילה אך כשאני קורא גם אתו מגלה כאותו לא אוכל ר״ל לא אוכל שאת להמתין לו אולי יחזור ודוק:

*אמנם* בענין המאמר נראה לומר טעם נכון למה בעון הגאוה אומר הקב״ה אין אני והוא יכולים לדור במקום אחד ידוע שהקב״ה כתב בתורתו נעשה אדם לשון רבים ללמד דרך ארץ שאפילו הגדול יטול עצה מקטן כאחז״ל {תיקוני זוהר תקונא שבעין דף קלז' ע"ב} ע״כ. הנה מי שאין לו גאוה ואע״פ שהוא גדול נוטל עצה מהקטן נמצא דנעשה אדם אין לטעות בשתי רשויות משא״כ במי שיש בו גאוה שאינו נוטל עצה מן הקטן ונמצא שנעשה אדם בלשון רבים יש מקום שיטעו המינין לכן אומר הקב״ה כל מי שיש בו גאוה אין אני והוא יכולים לדור במקום אחד משום שעל ידי גאותו מעיד על שתי רשויות ואיך יתכן שאני יכול לדור עמו במקום אחד:

*ושמעתי* משם כמוה״רר {ב}ן׳ סיד זצ״ל ענין שייך לענוה בכל מקום הנאמר בתלמוד על איזה שלם דקאמר הדרי בי וכו׳ שלכאורה נראה שפלות גדול לומר הדרי בי ושום גאה אינו מוציא כך מפיו אף שיהרגוהו באומרו אין השפלה גדולה מזו לומר שטעיתי לכן להראות הפך זה אמר השלם בלשון זה הדרי בי כלומר מה שהדרי בי זהו אדרבא הדרי והודי ותפארתי:

*סמ"ג* דף י״א סימן ס״ד {דברים ח' יא'} השמר לך פן תשכח את ה׳ אלהיך אזהר׳ שלא יתגאו בני ישראל כשהקב״ה משפיע להם טובה ויאמרו שבריוח שלהם ועמלם הרויחו כל זה ולא יחזיקו טובה להקב״ה מחמת גאונם ועל זה עונה זה המקרא גם בפרשת ואתחנן {שם ו' יב'-יג'} ובתים מלאים כל טוב אשר מלאת וכו׳ ואכלת ושבעת השמר לך פן תשכח ע״כ:

*אמ״ה* ראיתי רעה חולה תחת השמש חכמים בעיניהם מתגאי׳ בתורתם ומבקשי׳ ומשתדלים להבזות ולהשפיל ולהכניע חכמים שלא הגיעו למדרגתם כמו שהם בעלי מקרא או בעלי משנה ובעלי אגדה באומרם שהם עסוקים בעמוקות ומה לתבן עם הבר וטח עיני שכלם מראות כי גאותם מטמטם לבם מהשכיל ומלהבין כי התורה שיעורים ניתנה יש מי שזוכה לתלמוד ויש מי שזוכה למשנה ויש באגדה בתלמוד ומשנה ומקרא כאחז״ל ונמצא זה המתגאה להבזות חבירו כפוי טובה בהקב״ה וכפוי טובה עם חבירו כפוי טובה עם הקב״ה שבעבור שחלק לו מהחכמה מתגאה וגורם בגאותו בסילוק שכינתו כאחז״ל כל המתגא׳ אומר הקב״ה אין אני והוא יכולים לדור במקום אחד וכפוי טובה עם חבירו שלא הגיע למדרגתו משום שמצילו מכמה הלבנות שהרי אם שואלים ממנו דבר אגדה או דבר מקרא אינו בקי להשיב ובהיות זה בעל מקרא או אגדה משיב במקומו ומכלה ומסיר השואלים מעליו ונמצא מכסה על חרפתו: ועוד שאם אלו יהיו שוין למדרגתו לא יהיו במעלה בעיני הבריות באומרם יש אחרים גדולים כמותו ונמצא שזה השפל בערכו גורם בעילוי ~בעלתו~{מעלתו} וא״כ בהבזות אותו הוא כפוי טובה עמו כיון שעל ידו מציל מחרפה ומתעלה יותר כמדובר אין זאת כי אם פתוי יצרם המסית׳ להסירם מדרך חיים אל מות ונותן בלבם להתגאות לכן כדי להסיר הגאוה יחשוב החכם בדעתו כי אין מקום להשתבח עצמו בחכמתו כיון שחכם וטיפש גזרה היא כאחז״ל ועוד ישים נגד עיניו כי בערך חכמת הראשוני׳ חכמתו כאין נחשב ובפרט בעלות אל לבו חכמת בעלי התלמוד אשר נתגלו להם רזא דרזין ועל כל קוץ וקוץ היו דורשים תלי תלים כמו שאמרו על רבי עקיבא ועוד אמרו על דואג שהיה דורש על מגדל הפורח באויר דהיינו בצואר הלמד ש׳ הלכות וכאלה רבות התלמוד והמדרשים מלאים ובראות האדם אלו החכמות מה מקום יש לו להתגאות: ונראה דעל זה היה אומר השלם במסכת ~חולין~{שבת דף קיב' ע"ב} אם הראשונים {בני} ~כ~מלאכים אנו כבר אנש ואם הראשוני׳ כבר אנש אנו כחמורים וכו׳ היא הקדמה דרך מוסר שלא יתגאה אדם בחכמתו בעלו׳ על לבו חכמת הראשונים שבהשים זה נגד עיניו לא ימצא מקום להתגאות כי באים להכיר בחסרון ידיעתם ואם משימים נגד עיניהם חכמת הראשונים ועם כל זה מתגאה בודאי שהוא שוטה רשע וגס רוח ואוי לו ואוי לנפשו ועליו מקונן הנביא {ישעיהו ה' כא'} ~אוי~{הוי} חכמים בעיניהם ונגד פניהם נבונים כלומר אין ראוי לקונן ולומר אוי על מי שמתגאה מסבת שלא שם דעתו על חכמת הראשונים משום שבעלות על לבו חכמת הראשונים יש תקוה אולי יכיר מדרגתו וישפיל עצמו אבל אוי ואבוי לאותם חכמים בעיניהם אע״פ שמשימים נגד פניהם הנבונים הראשונים כמה גדלה חכמתם בהשכיל ובהבין בעמוקות ודברים נסתרים ועכ״ז לא הכיר חוסר ידיעתו אין לזה תקנה וברוב גאותו ישגה והוא ימות באין מוסר ותורתו משתכחת ממנו כאחז״ל {מסכת סנהדרין דף קו' ע"ב} על דואג ואחיתופל שבעת מיתתם נשכח ~תלמידם~{תלמודם} שנא׳ {איוב כ' טו'} חיל בלע ויקיאנו וכו׳:

*ועוד* שאין ראוי שיתגאה מי שיודע הרבה על מי שאינו יודע כמותו ויבזהו ויבטל שמו מחכם שאם כן לא יהיה מכובד כי אם מאנשים משוללים מחכמה דהיינו המון העם ואינו דומה שמכובד מחכמי' למכובד מעמי הארץ. ועוד המתגאה על החכמים ומבזה אותם גורם לעצמו שאין שפתותיו דובבות בקבר דמתוך השנאה אין אומרים דבר משמו:

*ועוד* שגורם רעה לעצמו שכל המתגאה חכמתו מסתלקת ממנו ונופל ביד המבזה אותם ואז נעשה סחי ומאוס בעיני הבריות ואף שיחזור בתשובה לקנות השפלות ויחזור לחכמתו צריך שישפ{י}ל עצמו תמיד בפני אותם שביזה להם כי אין לו פנים להשתבח בפניהם ולבזותם פן יאמרו לו זכור מעשיך הראשונים ומה שאירע לך ודברים אלו לו לקלון ולחרפה ומה לו לאדם להביא עצמו בידיו לחרפה זו במקום היות חביב לעולם בעיני כולם ולכבד לשפל ממדרגת חכמתו:

*ושמעתי* מרבי זל״הה על משנת איזו הוא מכובד המכבד את הבריות דהו״לל איזו ~היא~{הוא} מכובד מי שמכבדים אותו הבריות אלא דרך הבזוי לבזות לחכמים אחרים ולהשפילם פן לא יתגלה חוסר ידיעתו אמנם אם הוא חכם באמת מכבד הבריו' שאף ע״פ שיגדילו בעיני העולם אינו מגיע לו חסרון כיון שהוא חכם באמת ע״כ ואם כן המבזה את החכמים על היותם שפלים בערכם מכריז על חוסר ידיעתו:

*אמ"ה* כל המשתבח בתורתו ומבזה ת״ח בדוק אחריו ותמצאו משולל מכל חכמה דוק ותשכח ומה גם דבפירוש אתמר בדברי רז״ל שאין התורה שורה על מי שיש בו גאוה דלזה נמשלה תורה למים שלעולם יורד למקום מדרון וכו׳ ואם תחזיקהו לחכם נמצא כופר בדברי חכמים:








%% ענף גרים

*בדף* ק"ב ע״ב בענין נשמות הגרים מנין להם ותירץ שממחשבות הטובות של צדיקים בשעת התשמיש משם נתהווים נשמות הגרים וזהו אברהם מגייר האנשים ושרה הנשים מכח מחשבת קדושת אברהם בביאה נשפעים נשמות של זכרים וממחשבות קדושות שרה בביאה נשפעות נשמות של נקבות וזהו {בראשית יב' ה'} ואת הנפש אשר עשו בחרן עשיה ממש מכח ביאה ונמצא שאברהם ושרה עשו נפשם: לוחות הברית:

*הגרים* שנדחו בעון אדם הראשון מליכנס תחת כנפי השכינה נתקרבו בזיווג אברהם ושרה כי כל אותם השנים שנזדווגו אברהם ושרה ולא ילדו לא היה זיווגן לריק ח״ו אלא המשיכו בכוונתם הנשמות שהם עתידים להבראות לגרים הראוים להדבק בזרעו של יצחק בטעם הנפש אשר עשו בחרן ואמרו חז״ל אברהם גייר אנשים ושרה נשים לא אותן הגרים שבאותו זמן לחוד קאמר אלא כל הגרים שעתידין להתגייר והיתה להם גאולה אחר שנדחו על ידי חטא אדם הראשון ונמצא הזיווג אברהם ושרה השלימו תולדותיו של אדם הראשון והיה זה כעין מעשה יבום עשרה מאמרות חלק ג׳ סימן ו׳ דף פ׳ ע״ג וגם בסימן ז׳:

*כשם* שנתיחדה ארץ ישראל ללידת יצחק כך נתייחדה חרן ששם חרון אפו של מקום לה לבדה יאתא להמציא שם נפשות הגרים לקיים מה שנ׳ {ישעיהו נד' טו'} מי גר אתך ~לשון הפסוק: בענייותך~ עליך יפול. ע״מ סי' ח׳ חלק ג׳.{:}

*נשמות* הגרים כשמסתלקים מן העולם האיך הם חוזרים תנא נכסי הגר מי שקדם והחזיק זכה בהם כך נשמות הגרים שבגן עדן התחתון פעמים עזובין לעלות להשתעשע בג״ע העליון. כי לא כל הצדיקים דירתם בג״ע העליון: כמבואר בזוהר חדש אז כשעולין מי שקדם וזכה באינון נשמות זכה ומתלבשי' בהם כי בג״ע כל הנשמות עומדים בלבוש וכשיורדין בגן עדן התחתון יורדים בלבוש זה אך כשזוכים לעלות עוד יותר מג״ע מתפשטים מלבוש זה דדוקא בג״ע עומדים בלבוש אבל כשזוכים לעלות לפני כסא הכבוד עומדים בלא לבוש זוהר שמות עמוד ק״ע:

*כל* אותם הגוים שהיו עם יונה בספינה כיון שראו גדולת השם נתגיירו כלם ונעשו גרי צדק וחכמים גדולים. זוהר שמות:

*ילקוט* ~ישעיה דף נ״א ע״ב~{פרשת קודשים רמז תרמה'} שלשה גרים הם יש גר שנתגייר לשום אכילה אמר הקב״ה הרי היא נתונה לו שנאמר {דברים יד' כא'} לגר אשר בשעריך תתננה ואכלה: השני להיות מתפרנס כעני {הרי} היא נתונה לו {שנאמר ויקרא כג' כב' ובקצרכם את קציר ארצכם וכו'} לעני ולגר תעזוב ~אותה~{אותם}. השלישי שנתגייר לשמו של הקב״ה אמר הקב״ה הרי הוא שקול עלי כאחד מישראל שנאמר {שמות טו' טו'} הקהל חקה אחת וכו׳ ולא עוד אלא ששקול עלי כלוי שנאמר {דברים יד' כט'} ובא הלוי וכו׳ {לשון הפסוק: והגר וכו'} אמר משה רבש״ע הגר הזה הוא כלוי אמד ליה גדול הוא לפני שנתגייר לשמי ראה כמה טובות עשיתי עם ישראל עד שקבלו תורתי וזה בא מעצמו לכך שקול עלי כישראל וכלוי:

*כל* הגרים באים מקליפת נגה שהוא א׳ מד׳ קליפות וזהו שאמר גבי אברהם כי אב ה״מון ג"וים נ"תתיך שהוא למפרע ר״ת נג״ה ~שהיא~{שהוא} אב לגרים מגלה עמוקות אופן פ״ח:

*זוהר* פ׳ פקודי דף ר"ל ורל״א כל אותם שהיו בספינה עם יונה נתגיירו אחר שראו נסים וגבורות שעשה הקב"ה ליונה בים וכלם ראו כשנפל לים וההוא דג שעלה ובלע ליה לפניהם וכשבא ההוא דג גדול לעיניהון דבלע ופלט ליה ליבשה באו אצלו והתגיירו כלם וכלם היו גרי צדק ~ואתחכמו על אין~{זוהר שם: והוו חכימין עלאין בגין דא וכו'} ~במהדורת ווארשא: זוהר פ' ויקהל דף רצ״ט~:

*כלי* יקר הניקה בנים שרה ר״ל שכל אותם ~שיניקו~{שינקו} מחלב שרה הקדושה וטהורה נתגיירו ונעשו בנים למקום לכך לא אמר הניקה ולדים שרה:

*לוחות* הברית יתרו ור{ו}ת במעלה א׳ היו גרי צדק והוסיפו תר"ו מצות על ז׳ מצות בני נח זהו רות תר״ו ויו״ד הוסיפ׳ ביתרו שלא רצתה יו"ד לזוז משמו כמו יו"ד של שרה שניתנה ליהושע:

*מ"ר* פ' נשא אשר יעשה אותם האדם וחי בהם כהנים לוים וישראל לא נאמר אלא האדם מלמד שאפי׳ גוי המתגייר ועוסק בתורה הרי הוא ככהן גדול:

*מ"ר* פ׳ בא פ' י״ט {סימן ד'} אמר רבי ברכיה כנגד מי אמר {איוב לא' לב'} בחוץ לא ילין גר אלא עתידין גרים להיות {כהנים} משרתים בבית המקדש שנאמר {ישעיהו יד' א'} ונלוה הגר עליהם ונספחו על בית ישראל ואין נספחו אלא כהונה שנאמר {שמואל א' ב' לו'} ~ספחוה~{לשון הפסוק: ספחני} נא אל אחת ~הכהונת~{הכהנות} לאכול פת לחם שעתידין להיות אוכלים מלחם הפנים לפי שבנותיהם נ{י}שאות לכהונה:

*תנחומא* פרי צדיק עץ חיים אמרו רבותינו כל הבנים שהניקה שרה דכתיב הניקה בנים שרה כלם נתגיירו ואל תתמה בדבר שהרי את מוצא באליפז ע"י שנתגדל בחיקו של יצחק נעשה צדיק וזכה ששרה עליו רוח הקודש:

*אמ״ה* היינו דאמרינן במדרש חלב מטמא חלב מטהר וכו׳ וכיון ~שהניקו~{שינקו} חלב טהורה זהו הסיבה שנתגיירו דוגמת אנטונינוס שנתגייר על ~שהניק~{שינק} חלב טהור מאמו של רבינו הקדוש כדאיתא במדרש עיין במס׳ ע״ז פרק ראשון דף י׳ ע״ב בתוספות ז״ל דבור המתחיל אמר ליה אם כן וכו׳:

*במדרש* יהושע הגיורות החסידות הן. הג״ר אסנ"ת צפר"ה שפר"ה פוע״ה בת פר״עה רח"ב רו״ת יע״ל:

*אמ"ה* כל אלו מנצוצי הקדושה שנפלו בתוך עמקי הקליפות ומכח קדושתן ~מהרות~{במהדורת ווארשא: מהרו} לחזור לשורשם אל הקודש:

*מדרש* רבה (פ׳ נשא בפ׳ ח׳ {סימן י'}) בניך כשתילי זתים מה הזית הזה ז{י}תים לאכילה ז{י}תים ליבש~ה~ ז{י}תים לשמן ושמנו דולק מכל השמנים ואין עליו נושרים לא בימות החמה ולא בימות הגשמים כך באים בני הגרים מהם בעלי מקרא מהם בעלי משנה מהם בעלי משא ומתן מהם חכמים מהם נבונים ומהם יודעי דבר בעתו ויש להם זרע קיים לעולם:

*אמ"ה* קשה למה נקט בני הגרים שגם הגרים עצמם יש מהם בעל{י} מקרא ומשנה וכו׳ ועוד דמכנה הגרים בניו של ישראל וי״ל דנקט בני הגרים ~לפרשם~{במהדורת ווארשא: לפרסם} מעלת הגרים עצמן שאע״פ שהיה הורתם שלא בקדושה וממקום הטינופת באו כיון שבאו תחת כנפי השכינה שוב לא היה במחשבתם הטינופים שהיו בהם בימי גויותם וראיה לזה שמולידים בנים כשרים בעלי מקרא ומשנה וכו׳ ואם איתא שמחשבתם רעה היו מולידים בנים רשעים שהולד נוצר כפי המחשבה כנודע:

*ומה* שמכנה לגרים בשם בנים לישראל לפי שהם עשו להם על דרך ואת הנפש אשר עשו בחרן ומה גם שלא יצאו ישראל בגלות כי אם כדי שיתקבצו עמהם גרים כדאמרינן במסכת פסחי׳ וכו׳ ונמצא שישראל גרמו מציאותם כאב הגורם מציאות הבן בעולם ובפרט כי כל אחד מישראל מקרב נפש הגר שהיא מצד שורש נשמתו מהניצוצות הקדושות שנפלו בתוך הקליפו׳ כנודע וכיון שהוציאו מתוך הקליפות כאלו הולידו דמי:

*לקט* יוסף טעם קבלת גרים משום דישראל הם קדושים וכל דבר הקדוש צריך תוספת כמו שבת ויום הכפורים וישראל הם קדושים לכן צריכים לתוספת גרים:

*אמ"ה* נראה לי הטעם שמקבלים גרים הוא לטובתם של ישראל לפי שהגרים סורתם רע כאחז״ל ועוד שאינן בקיאים בדקדוקי המצות כישראל וכו׳ ובזה בערכם אפילו בזמן שישראל רפוים מן המצות צדיקים נחשבים בערך הגרים ובזה אין מקום להקב״ה לכעוס על ישראל. ואפשר לומר דמטעם זה אמרו במדרש חביבים גרים לפני הקב״ה ~כיון~{כיין} שנתנסך על גבי המזבח וכו׳: דהנה כיון שבשבילם נצדקים ישראל כמדובר לכן מחבבם הקב״ה: וע״ז הזהיר בתורה על הגרים בכמה מקומות כאחז״ל לפי שעל ידם זה הצדיקים ישראל כמדובר:

*עוד* טעם כדי לחייב לאומות העולם ליום הדין שלא יהיה להם פתחון פה לומר אלו היה מקבלים אותנו היינו שבים הרי מי שבא וקבלו אותו:

*עוד* טעם להראות שלא ברא את עולמו כי אם  להטיב עם בריותיו ועדות יש שהרי מקבל גרים להטיב עמהם ולהנחילה עו״הב אע״פ שתחלה בעטו בו: וזה עצמו טעם התשובה:

*עוד* טעם לקבלת הגרים משום דישראל נקראו בנים למקום נמצא ישראל בן מלך ~היא~{הוא} והנה לא ניכר מעלת בן המלך בהיותו לבדו אך מגדולת העבד ניכר גדולות האדון לכן מקבלים גרים ונותן להם הקב״ה מעלה גדולה להזהיר עליהם בתורתו בכמה מקומות ולחבבם וע״י כך ניכר מעלת ישראל אם לזה שבא מבחוץ מגדילו כל כך לבנו לא כל שכן:

*איתא* במפרשים ז״ל גרים יש להם אחוזה בתרגום אם כן אם יש תרגום מן התורה יש ללמוד דמקבלי גרים. לקט יוסף:

*אמ"ה* אמרו חז״ל הקב״ה חלק כבוד לתרגו׳ בתורה {בראשית לא' מז'} יגר ~סהדותא~{שהדותא} בנביאים {ירמיהו י' יא'} ~וכדינא~{לשון הפסוק: כדנה} ת{א}מרון וכו׳ והוא דומיא דגרים דחלק להם כבוד לכתוב עליהם לתת לו לחם ושמלה כי ר׳ עקיבא היה קורא למלבושו מכבדותו והכונה כיון דלגרים יש להם אחוזה בתרגום חלק כבוד לתרגום לכותבו בתורה לרמוז גם כל המתגייר אני מכניסו אל הקודש:

*ואפשר* לומר עם זה דזהו הטעם דמתרגמים שנים מקרא ואחד תרגום כמו שרמוז בואלה שמו״ת שר״ת ש״נים מקרא וחד תרגום שכיון שישראל קדמו אל הקדושה מתחלה יש להם בחינת בכור בערך הגרים שבאו אחר כך ובכור נוטל פי שנים לכן שנים מקרא שהיא כנגד ישראל וחד תרגום שהוא בחינת הגרים:

*בגמרא* {מסכת עבודה זרה דף ג' ע"ב} אין מקבלים גרים לימות המשיח משום שתהיה גאולה שלימה ואין באים כי אם לשולחן מלכים וכו' ואם מצ{ר}ים היה גאולה שלימה לא היו יכולים לקבל גרים:

*אמ"ה* בזה יובן מאמר חז״ל גבי יתרו מה שמועה שמע ובא קריעת ים סוף ומלחמת עמלק ע״כ הכונה מה שמועה שמע שלא היה גאולת מצרים גאולה שלימה ובא להתגייר ותירץ קריעת ים סוף ומלחמת עמלק. יובן דאיתא במכילתא אלמלא אמרו ישראל ה׳ מלך לא היה אומה ולשון שולטת בהם אבל משאמרו ה׳ ימלוך משמע לעתיד על כן באו ישראל בארבע גליות ע״כ:

*עוד* דע מאמר חז״ל ויחלוש יהושע שלא יכול להמיתם כי היו אנשים שלא היו מתים באותו שנה וכו׳ לזה אמר שמע קריעת ים סוף ושאמרו שירה ואמרו ימלוך דמשמע לעתיד וגם שמע מלחמת עמלק שעדיין נשארו א״כ גאולת מצרים אינה גאולה שלימה ובא כי אין לחשוד דעל שולחן מלכים בא:

*דברי* שלום דרוש י״ג טעם גר שנתגייר כקטן שנולד דמי משום דישראל קרוים אדם ולא א״ה:






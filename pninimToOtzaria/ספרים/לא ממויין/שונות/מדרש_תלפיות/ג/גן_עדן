%% ענף גן עדן

*זוהר* פרשת תזריע דף מ״ג ע״ב מפרי העץ אשר בתוך הגן וכו' ומפרי העץ דא קב״ה אשר בתוך הגן אשר בתוך האשה תנינן היינו אשה כי תזריע וילדה זכר כתיב ולא כליל דכר ונוקבא כפום אורחוי ~לעלמא~{דעלמא} דאינון גרמו ליה {זוהר שם: דלא מתחברן כמה דנפקן מלעיל זוגות וכו'} רבי אלעזר אומר לאו הכי דהא כלא דכר ונוקבא כלילן כחדא ומתפרשן לבתר אבל וילדה זכר כלילן כחדא מסטרא דימינא ע״כ:

*ענין* רבן יוחנן בן זכאי שאמר ולא עוד אלא שיש לפני שני דרכים ואיני יודע באיזה דרך מוליכ{י}ן אותי וכו׳ {מסכת ברכות דף כח' ע"ב} הענין ששני דרכים יש לגן עדן האחד דרך גיהנם כמו שאמר {שמואל א' ב' ו'} מוריד שאול ויעל שמשם עולין לג״ע כמ״ש {משלי יד' יב'} יש דרך ישר לפני איש שהוא הולך לג״ע אבל אחרית דרכי מות שצריך לילך דרך גיהנם כי לא תעזוב נפשי לשאול לא תתן חסידך לראות שחת {תהילים טז' י'} תפלתו היתה שלא יוליכהו בזה הדרך וזהו שאמר אח״כ {שם יא'} תודיעני אורח חיים וכו': דרך שני יש שעולים למעלה מיד ועל זה אמר שלמה {קהלת ג' כא'} מי יודע רוח בני אדם העולה הוא למעלה מיד או אם הוא רוח הבהמה שהיא יורדת למטה שהוא דרך שאול. והנה בכל מקום שתלך הנשמה העמיד הקב״ה אדם אחד מזה העולם ועל זה אמר {תהילים קלט' ז'} אנה אלך מרוחך כנגד קרח ועדתו שהוא ממונה על הרוחות ואנה מפניך אברח הוא אתמר על מטטרון שר הפנים שהוא גם כן אדם מעולם הזה ואח״כ מפרש {שם ח'} אם אסק שמים ר״ל שיעלה הרוח דרך מעלה שם אתה ר״ל שם העמדת בן אדם אחד מזה העולם שהוא חנוך כמו שאמר {איוב טז' יט'} בשמים עדי בגימטריא חנוך אציע שאול ר״ל כשאני הולך דרך שאול והנך כי שם העמיד עד שהוא קרח להעיד על מעשה בני אדם: וזהו סוד על פי שנים עדים יומת המת שהם חנוך ואליהו בשמים או שלשה עדים עם קרח בשאול מטה שלקחו הקב״ה והורידו לשאול להעיד על מעשה בני אדם וכו׳ נמצא שהעלה לחנוך ולאליהו מעלה מן השמים ואת קרח למטה בשאול להעיד על כל באי עולם. מ״ע אופן קי"א:

*בספר* שערי גן עדן הביא מאמר חז״ל ומפרשו באר ~הטיב~{היטב} דרך צורה תראה משם וזה לשון המאמר אמר רבי יהושע בן לוי שני שערי כדכד יש בג״ע ועליהם ששים רבוא של מלאכי השרת וכל אחד ואחד מהם זיו פניהם כזוהר הרקיע מבהיק ובשעה שהצדיק בא אצלם מפשיטין מעליו הבגדים שהיה עומד עמהם בקבר ומלבישין אותו שמונה בגדים של ענני כבוד וב׳ כתרים נותנין על ראשם א׳ של אבנים טובות ומרגליו' וא׳ של זהב פרוים ונותנין ח׳ הדסים בידו ומקלסים ואומרים לו לך אכול בשמחה לחמך ומכניסין אותו למקו׳ נחלי מים מוקף ח' ורדים והדסים וכל א׳ ואחד יש לו חופה בפני עצמו וכפי כבודו שנא׳ {ישעיהו ד' ה'} כי על כל כבוד חופה ומושכים ממנו ד' נהרות א׳ של שמן ואחד של יין ואחד אפרסמון ואחד של דבש וכל חופה וחופה למעלה ממנ' גפן של זהב ושלשים מרגליות תלוים בו וכל אחד מבהיק זיוה כזיו הנוגה ובכל חופה יש בה שולחן של אבנים טובות ומרגליות וס' מלאכים עומדים על ראש כל צדיק וצדיק ואומרים לו לך אכול בשמחה דבש שעסקת בתורה שנמשלה לדבש שנאמר ומתוקים מדבש ושתה יין המשומר בענביו מששת ימי בראשית שעסקת שנמשל׳ ליין שנאמר {שיר השירים ח' ב'} ~אשרך~{לשון הפסוק: אשקך} מיין הרקח והמכוער שבהם כדמותו של יוסף וכדמותו של רבי יוחנן בן זכאי ופרטי רמוני של כסף מוקף כנגד השמש ואין אצלם לילה שנאמר {משלי יג' ט'} ואור צדיקים כאור נוגה ומתחדש עליהם לשלש משמרו׳:

*משמרה* ראשונה נעשה קטן ונכנס במחיצת קטני׳ ושמח שמחת קטנים: משמרה שניה נעשה בחור ונכנס למחיצת בחורים ושמח שמחת בחורי׳: 

*משמרה* שלישית נעשה זקן ונכנס למחיצת זקני׳ ושמח שמחת זקנים{:} ויש בג"ע שמונים רבוא של מיני אילנות בכל זויותיו הקטן שבהם ~משוח~{שערי גן עדן שם: משובח} מכל עצי בשמים בכל זוית יש בו ששים רבוא של מלאכי השרת מזמרים בקול נעים ועץ החיים באמצע וגופו מכסה כל ג״ע ויש בו ת״ק אלף טעמים ואין ~טעמו~{שערי גן עדן שם: דמות} של זה דומה לזה ואין ריחו של זה דומה לזה ושבעה ענני כבוד למעלה ממנו ומארבע רוחות מכין אותו וריחו נודף מסוף העולם ועד סופו ותחתיו ת״ח {ש}מבארים את התור׳ וכל א' יש לו ב' חופות א׳ של כ{ו}כבים ואחד של חמה ולבנה {שערי גן עדן שם: ובין כל חופה וחופה} פרגוד של ענני כבוד ולפני ~הימינה~{הימנה} עדן שבה {יש} י"ש עולמות שנאמר {משלי ח' כא'} להנחיל אוהבי יש. {שערי גן עדן שם: בגימטריא י"ש שלש מאות ועשר} ובתוכו ז׳ בתים של צדיקים:

*ראשונה* ~שערי גן עדן שם: כגון~ הרוגי מלכות כ{גון} רבי עקיבא וחבריו{.} שניה הטבועים בים{.} *ג'* רבן יוחנן ותלמידיו מה היה כחו שכך היה אומר אם יהיו כל השמים יריעות וכל העולם לבלרין וכל היערים קולמוסין אינן יכולים לכתוב מה שלמדתי מרבותי ולא חסרתי אלא ככלב המלקק בים: כת ד׳ אלו שירד~ה~ הענן וכסה עליהם{.} כת ה׳ בעלי תשובה במקום שבעלי תשובה עומדין אין צדיקים יכולים לעמוד: כת ו׳ אלו ~רווקים~{שערי גן עדן שם: רחוקים} שלא טעמו טעם חטא מימיהם. כת ז' אלו העניים שיש בהם מקרא משנה ודרך ארץ עליהם הכתוב אומר {תהילים ה' יב'} וישמחו כל חוסי בך לעולם ירננו והקב״ה יושב ביניהם ומבאר להם את התורה שנאמר {שם קא' ו'} עיני בנאמני ארץ לשבת עמדי ולא פרסם הקב״ה השכר המתוקן להם יותר ויותר שנאמר עין לא ראתה אלהים זולתך יעשה למחכה לו עכ״ל עיין שם בביאורי רזא דרזין:

*דע* כי בעת בריאת אדם הראשון היה בגן עדן אמנם כן שאר העולם לא נברא ~בחנם~{לחנם} אלא שהיה אדם הראשון יוצא מן ג״ע אל העולם לצורך תשמיש הגוף וכל צרכו והיה הג״ע של אדם הראשון כמו בית המקדש או בית הכנסת להתפלל בו וכמו בית המדרש לעסוק בו בתורה ולקיים המצות ולהתנבאות שם בשם ה׳ ושאר העולם היה שייך לכל רכושיו וחייותו הגשמי רק שלא האריך אדם הראשון בשלותו ונתגרש משם ~וכו'~ חסד לאברהם (נהר ז' עין יעקב):

*ביאור* סוד גן עדן תחתון דע כי גן עדן תחתון נברא אלף ~ותס״ה~{חסד לאברהם שם: והת"ק} שנים קודם עולם השפל שאנו בו ושיעור זה העולם אחד מששים בגן וזה הגן עומד על צד ימינו של גן עדן לרוח דרומית מזרחית ודומה זה העולם לפני גן עדן כילד בן יומו לפני אמו וקרקע עולם השפל רחוק מקרקע הגן טפח ~וצפוני~{וצפונו} של עולם השפל בצל דרומי של הגן ולצפוני של עולם השפל שם הגיהנם מדור המזיקין ומלאכי חבלה וצורות העולם השפל כצורת אות ב' ואע"פ שהוא קשה בין לחיים בין למתים ללכת לגן עדן מפני פחד המזיקין של גיהנם העומדים בצפונו של עולם לכן גזרה חכמתו יתברך לעשות מחילות עפר ממערת המכפלה שבחברון עד חוץ עולם השפל סמוך לגן כדי שיערב{ו} נשמות הצדיקים דרך ישר שם ולא יפגעו המזיקין ואדם וחוה שידעו סוד זה השתדלו להיות שם קבורתם ומיום שנקברו שם אדם וחוה נסתם פי המערה מפני הבריות שלא ידעו מעלת המקום ובאותו יום שהלך אברהם אצל הבקר עם ישמעאל בנו ליטול שלשה פרים ממקנה שלו הלך אחריו רפאל בנסתר ולאחר שנטל אברהם שני פרים ונתן ביד הנער להוליכם היה משתדל עוד ליקח פר שלישי ונדמה רפאל לפניו כפר חשוב ומשובח וזהו רפאל פ״ר א״ל פר חשוב וכשבא אברהם ליטולו היה הפר נשמט ובורח מעט מעט עד שהוליכו ~לפתח~{בפתח} המערה ונפתח המערה וכל זה בשליחותו של מקום וכשראה אדם וחוה קבורים שם והריח ריח ג״ע מיד ידע מעלת המקום וחמד להיות שם קבורתו ומיד נמסר הפר {מאליו} ביד אברהם ובהגיעו לאהלו לא מצא אלא שנים והוצרך אברהם לברוא פר שלישי ע״י ספר יצירה כדי שלא יצטער בסעודה אורחים שאם היה חוזר אל המקנה היה עובר זמן המאכל וזהו שאמר ובן הבקר אשר עשה ממש ודע כי המערה כחצר לגן עדן וזהו שאמר הכתוב עובר לסוחר כי לסחר בגימטריא או״רח לג״ן ובגימט׳ חצ{"}ר כי המערה היא ~חסר~{חסד לאברהם שם: חצר} לג״ע: חסד לאברהם עין משפט נהר נ"א מספר כתיבת יד:

*בספר* משכן העדות מכתיבת יד בענין ג״ע וגיהנם והעונש והשכר בשער החלק הד׳ זה לשונו:

*בענין* עונש הנפשות בגיהנם ומהו גיהנם וסודותיו ומחלקותיו ואם הוא גיהנם למטה או למעל׳ או אם שניהם כאחד מכוונים כל העניינים אלו יש לדעת ולחקור בסוד החלק הזה:

*ויש* להקדים בתחלה סוד ענין גיהנם ומהו עניינו: תדע לך כי סוד גיהנם מקום מוכן בעולם בארץ ובמקומות ידועים בעו״הז כפי חז"ל והוא סוד אש לוהטת מוכנת לרשעים לאחר שיוצאים מן העולם הזה נפשותם תאכלם אש לא נופח והמקום ההוא בעו״הז הנקרא ג״י ב״ן ~הג"ם~{במהדורת ווארשא: הנ"ם} ולפיכך נקרא גיהנם על שמו ורז"ל הודיעו בזה כל הצורך:

*דע* כי סוד המקום הזה הוא ידוע אצל החכמי׳ ומדדו בסוד החכמה אל תכניתו ואל תכונתו ארכו ורחבו והודיעו את מקומו והפתחים אשר לו במקומות העולם ודירותיו ומקומות הדין לנפשות הרשעים והאש דולקת יומם ולילה לא תכבה לעולם יעלה עשנה: ולפי מדורות הארץ זו למעלה מזו כך מדורות גיהנם זו למעלה מזו ומלאכי חבלה ~חצויים~{במהדורת ווארשא: מצויים} שם והם מלאכים של אש לוהטת אש חזקה בתקפה דקה מאש גיהנם ולפיכך שולטים עליו והם דנין לנפשותם של רשעים שם:

*ואמנם* כי שבע מדורות גיהנם ידועות בשמותם כאומרם חז״ל כנגד שבעה שמות שיש לו ליצר הרע שהרשעים נכנסים בהם ולפי הכנס הרשעים אלו ביצר הרע כך נכנסים ממדרגה למדרגה. ואלה שמותם ר"ע טמ״א שט״ן שונ"א אב״ן מכש״ול ע"מל צפ"וני והרשעים כשנכנסים באותם שבע מדרגות של יצר הרע אזי הם רשעים גמורים. ושבע מדרגות גיהנם אלו הם בשמותם וסודותם בו״ר שח״ת דומ״ה טי״ט היון שאו״ל צלמ"ות ארץ תחתית וכלם הם בכמה ענינים גדולים שהודיעונו חז״ל בתוך עומק דבריהם: והרשעים נכנסים בהם כפי טומאתם במספר אשר אמרנו כפי הכנסם בסוד מדרגות יצ״הר כך יכנסו במדרגות של גיהגם שהם זו לפנים מזו ומלאכי חבלה בבל מקום ומקום האש לוהטת שם:

*ועתה* יש לדעת סוד הענין הזה ועומק הדברי׳ האלו והנני נכנס בביאורם בע״ה. כבר ידעת מה שאמרו חכמים ז״ל ז' דברים נבראו קודם שנברא העולם והאחד מהם הוא גיהנם שנאמר {ישעיהו ל' לג'} כי ערוך מאתמול תפתה וזהו סוד התו״פת אשר בג״י ב״ן הנ״ם והוא יתברך ברא אותו קודם שנברא העולם ובכאן הוא הענין לדעת הסוד האמיתי. תדע לך כי ממרום שלח אש הוא יתברך מסוד גיהנם של מעלה מהמשכת היום הבוער כתנור סוד המשכת האש היסודי הנקרא פחד יצחק. ויש לחזור על סוד השורש והעיקר מסוד התחלת כל ענין כי הדבר גנוז וסתום:

*אמרו* עד שלא ברא הקב״ה את העולם היה הוא ושמו בלבד במציאותו ולפי סוד מציאותו היה נמשך ויוצא סוד והמשכה מסוד המציאות והיה העולם כלו מים במים והסודות העליונים נמשכו במציאות עולם העליון ונתפשטו למעלה נמשך מסוד המשכת ימין עליון שהוא יסוד המים רוח אחד והוא סוד רוח אלהים חיים וזה ימשך למטה ועליו נאמר ורוח אלהים מרחפת על פני המים נמשך מסוד חשמל המשכה אחרת שהוא יסוד האש וממנו נמשך למטה המשכה אחרת מהמשכת האש אשר תחת אש הפחד והאש ההיא אשר תחתיו ירדה למטה ונמשכה תחת המים בתהום וזהו שנאמר עליו וחשך על פני תהום ונתהוו שם עד יום גלות הארץ וכשאמר הוא יתברך יקוו המים מתחת השמים אל מקום אחד יקוו המים ואותו רוח שהיתה מרחפת על פני המים כבר חלף ועבר כי הבדיל אלהי ישראל אותו מעל המים והרוח ההוא הנמשך מסוד ימין עליון הוא רוח אלהים אשר אמרנו ומסודו והמשכתו היה זה והוא הוא כי נמשך מסוד ארץ חפץ מאפדני מרומו ועשה לו מקום להיותו ממשמניו. עוד נמשך ימין עליון טובו בו ולא יחדל נטע אורן וגשם יגדל ונעשה ממנו גן עדנים וטוב מעדנים ארץ מובחר שהיא ארץ חפץ ואינה מן הארץ הזאת הנתהווה משלג אשר תחת כסאו זולתי ארץ מיוחדת בחפץ ורצון ועכ״ז בחבור אחד עם הארץ הזאת אבל מיוחדת היא במעלתה והמקום ההוא היה נגנז עד יום גלות הארץ כאשר אמרנו ועדיין נפרש זה בע״ה. וזה המקום נברא מעצם הרוח המרחפת על פני המים כאשר אמרנו וזהו ג״ע שנברא בימין.

*האש* אשר משמאל מסוד הפח״ד המשיך אש חשוך הנקרא סיג הזהב ומפני חשכו ~הוה~{היה} נאפל כמו אופל ונמשך למטה בתוך המים ותשקע האש ההיא למטה על פני תהום ומפני חשכה וזוהמתה נתפשטה ועשת{ה} מקום לחנותה ונעשית ממנו ארץ איפתה כמו אופל צלמות ולא סדרים מעצם האש ההיא ממש והמקום ההוא נגנז על שנבראת הארץ הזאת בשבע מדורות נברא מהתפשטות המשכת האש ההיא כאשר אמרנו וכשנברא העולם ותכס עליהם הארץ ויאבדו מתוך העולם:

*באותם* ז' מדורות יש מדור אחד הנקרא שאול והאש שלו בתוקף אמיץ יותר ואמרו כי זה מדור אינו משתכך לעולם אלא יורד ועולה שהוא עולה לכל נפשות ויורד עמהן למקום הראויות להיות שם: ובהעלותו אזי כשנברא העולם עשה לו פתחים כל מדור ומדור עשה לו פתח בארץ שנאמר {ישיעהו ה' יד'} לכן הרחיבה שאול נפשה ופערה פיה לבלי חק וירד הדרה והמונה ~והלכו~{לשון הפסוק: ושאונה ועלז} בה. בכאן סוד שבעה מדורות של גיהנם שפתחו פתחים בסיבת שאול וזה גיהנם והוא שם בג״י ב״ן הנ״ם ארכו ורחבו עומקו וגובהו והאש תוקד בו לא תכבה במקום ההוא: והפתחים ידועים הם היום בעולם במדבר ובישוב והוא מוכן להעניש נפשות הרשעים כאשר אמרנו והאש אשר לא נופח לעולם אינו משתכך:

*ומלאך* הממונה על גיהנם דומה שמו וכמה מלאכי חבלה ממונים תחת ידו להעניש לנפשותם של רשעים בכל מדור ומדור כשם שנכנס אדם במדרגות יצר הרע כך נכנס במדרגות ומדרגות של גיהנם והם מכוונות זו אצל זו ביצר הרע. ר״ע לנגדו בגיהנם בו״ר ביצר הרע. טמ״א לנגדו בגיהנם שחת ביצר הרע. שטן לנגדו בגיהנם דומה ביצר הרע: שונא בגיהנם. טי״ט היון ביצ"הר. אב״ן מכשול לנגדו בגיהנם שאול ביצ"הר ערל לנגדו בגיהנם. צלמות ביצ"הר. צפוני לנגדו בגיהנם ארץ תחתית וכבר אמרו ענין כל מדור ומדור:

*שלשה* ממונים הם תחת דו"מה והם משחית וא״ף וחימ״ה והם שולטי׳ בגיהנם כל ימי השבוע ובשבת כיון שקידש היום מסתלקים מן הדין ולפיכך אין אומרים והוא רחום שאין דין נמצא והממוני׳ מסתלקים מן הדין כי בעלי המשחית נכללים בפסוק זה:

*עכשיו* יש ליכנס ולפר׳ בסוד החלק הזה ותכונותיו כתיב כי הנה יום ה׳ בא בוער כתנור וכו׳ וכתיב הנה יום ה׳ חמה וכו׳. יש לדעת ולחקור סוד דין האדם קודם וסוד דין גיהנם ועניניו וסודותיו. דין האדם בשעה שמלאו ימיו ואותו היום הוא יום דין חמה וסערה מאין כמוהו הוא יום דין וחשבון לפני יוצר בראשית:

*ראיתי* אנשים בני העולם צופיו עורים כלם החושבים בלבם כי חכמת השם בקרבם האומרים מי שמע כזאת ומי ראה כאלה היוחל גבר יותר על מחלתו ואם יוסיף שבע מכתו וה׳ חפץ דכהו החלי בתחלואותיו שובר כל עצמותיו והוא שוכב כמת על מטתו אשר לא ידע בין ימינו לשמאלו ואין שומע ואין רואה ואין מקיץ ועיניו החלו כהות לא יוכל לראות הנה אתם אומרים הבל ודברי תעתועים כי מלאכים יצוה לו לעמוד עליו והוא רואה אותם ותובעים ממנו חשבון מעלליו וכי מלאך בא כאויב על צדו וחרבו שלופה בידו העלה נדף יערוץ הלא מת הוא בלא חרב ובלא חנית אין זה אמת כי אם ליסר השוטים והטפשים ואותם הפתאי׳ המאמינים לכל דבר כדברי׳ האלה מהרבה בני אדם שמעתי והחרשתי עד אשר באתי אל המקום הזה לכתוב ולסדר הענינים האלה תפח רוחם לאותם מחסרי אמנה אשר אין להם חלק באלהי ישראל והם כמו המינין והכופרים כי הם דוחים אמונת חכמי ישראל בעלי התלמוד תורה שבע״פ ואין מאמינים בם בתורה שבכתב ואין להם חלק בעו״הב:

*הלא* ידעו פועלי און כי טח מראות עיניה׳ מהשכיל לבותם כי לא השיגו מעשה ה׳ ונפלאותיו והם רחוקים מן החכמה ונבער דעתם מדעת:

*באמת* אמרו בתחלת כל ענין כי לא יראני האדם וחי. והארכנו בזה כל הצורך כי באמת האל יתברך נתן נשמתו של אדם בקרבו על יד שליח ועל יד שליח נטלת המנו ובעוד שהאדם בבריאותו ובגסות גופו אינן רואים ולא נתנה רשות. והראיה על זה אותם המשלים והנביאים המבקשים להבין ולראות ולהשיג מעניני הרוחניי׳ למעלה מבקשים תמיד להתענו׳ ולשבר גופם ולהחליש׳ למען יוכלו להשיג ולהבין בענין סוד אמת כי מן היום אשר נתת~ם~ את לבבך להבין ולהתענות לפני אלהיך וכו׳ {דניאל י' יב'} כי בלי תכלית לא יוכל להשיג ולראות עד שיחליש הגוף היטב ותשלוט הנשמה ולא ימחה בה הגוף וכן בענינים אלה הרבה בתלמוד רב חסדא הוה בעי למישמי לרבי חייא רבה וכו' וכן הרבה כי לאחר מיתת החסידים ופטירתם מן הע״ה החכמים אשר הם בחיים אינן יכולים לדעת ולחקור שכר מעלתם באותו העולם זולתי מתוך תעניות הרבה וכפי שיעור התעניות וחולשת הגוף כך ראוית ההשגה דבר הרבה:

*כ"ש* וכל שכן החולה שכבר נחלש הגוף ויתר ממקומו כי נשמתו שולטת ואין מוחה בה כי אין חפץ לשם בבשר ואינו מתחבר להראות עם הבשר טפה סרוחה מאוסה אשר יש בה מום מצד המשחית המכלה זולתי עם הרו״ח ובכן רואה ראיות הרבה מצד הדברי׳ הרוחניים וכבר אמרנו על זה משל הנר כשבא לידעך נתמלאת כולה אורה וכן הוא הסוד תוסף רוחם יגועון תוספת רוח כאשר אמרנו בתחלה ואין להאריך בזה: הירא מקול הקורא עבד ה׳ השומע בקול תורתו ומאמין באמונתו יבין וישכיל בדר{ך} האמ{ת} בלי שום ספק כי אין חפץ לשם בבשר טפה סרוחה ועל כן אותו אשר אהבתו בו כתיב וה' חפץ דכהו החלי למען ישבר הגוף והבשר ויהנה עם הרוח כמי ששובר קליפת האגוז ליהנות במוחו כך הוא האדם כי בעת פטירתו הוא רואה ראיות הרב׳ וכפי חלשו ושיברת גופו כך הוא ראייתו יותר ואז מובן אצלו הדרבן וגם כי עיניו נהפך ללבן הוא רואה כי נפקד לקחת חשבון מעלליו:

*וישא* עיניו וירא והנה שלשה אנשים נצבים עליו האחד סיפר והאחד מונה והאחד שהוציאו במאמרו יתברך לאויר העולם וענינים הרבה אמרו חז"ל שרואה המת והכל אמת: אבל עוד דינו תלוי בשעה שיכנס לקבר מלאך בא ועומד עליו ומביט ברגליו ואומר לו אוי לרגלים שרצו לדבר עבירה מביט בידיו ואומר לו כדברים אלה. בעיניו כמו כן מיד אומר לו קום עמוד בדין ומכניס נפשו בגופו ושם מקבל עונשו כל ג׳ ימים והוא אמת ונכון בלי שום ספק ועניניים הרבה תמצא במרגניתא דרבנן שאמרו בפסוק {ישעיהו י' ג'} ומה תעשו ליום פקוד׳ ולשואה ממרחק תבא על מי תנוסו לעזרה ואנה תעזבו כבודכם והם דברים נכונים יקרים מזהב. ואחר כך הגוף נבקע וירם תולעים ויבאש ובאמת כי הנפש מתאבלת על הגוף (עליו תאבל ז׳ יומין כתוב בתרגום) דכתיב {איוב יד' כב'} אך בשרי עליו יכאב ונפשו עליו תאבל: משבעת ימי׳ והלאה רוחו של אדם נכנס למקום שנכנס אשר בשרו נפש כל חי ורוח כל בשר איש הוא מכין לה הדרך אשר תפנה שם:

*כל* הרוחות הולכות לגיהנם יש מהם טובלות ועוברות ועולות. ומהם מתעכבות שם ונכנסות במדור הראוי לידון שם רוח הצדיק נכנס וחלף שטף ועבר כי אין לבא אל שער המלך בלכלוכה ואין שטיפ׳ הרוח זולתי באש כי מאש יצאו והאש תטהרם: רוח הרשע נכנס ונידן שם כפי רשעתו במספר:

*אך* יש לעורר כיון שרוח האדם הוא סוד מציאותו יתברך ממש אם כן איך הוא יתברך דן לעצמו לסוד מציאותו לעשות עמו רעה והוא יתברך צוה לנו שלא להזיק אדם לחברו וכ״ש לעצמו כדכתיב והלכת בדרכיו מהו חנון וכו׳ וא״כ איך הוא כביכול עושה רעה לעצמו לדון בגיהנם לרוח שהיא סוד מציאותו:

*אמנם* התשובה לזה כי כשמטמא האדם את עצמו הרוח של קדושה מסתלקת מקרבו ועולה למעלה לשורשו וממקום אשר משם פורחות רוחות הטומא׳ יוצא רוח ונכנס בקרבו וזה הרוח אשר נידון בגיהנם ולא רוחו של קדושה ועל זה התפלל דוד ורוח קדשך אל תקח ממני:

*ואף* שאין צדיק אשר יעשה טוב ולא יחטא ואין כח באותו חטא להבריח ממנו רוח קודשו כי מעשיו הטובים מרובים אך מנשבת בו צד רוח טומא׳ מחמת החטא אבל אין כח להתקשר עמו וכיון שעובר בגיהנם מנערו לשם כי אש גיהנם שולט באותו רוח טומאה ולא ברוח קדשו ומיד בהכנס שם ומנער אותו צד רוח טומאה יוצא והולך למקום מנוחתו. וא״ת למה ישראל הצדיקים והטהורים מטמאים במיתתם לא כן עכו״ם הטמאים אמנם דע כי העכו״ם מטמאים בחייה׳ מחמת רוח השוכן בתוכם ובמותם פורח מהם הרוח והם כאבן ממש לא כן ישראל שרוח הקדושה שוכן בתוכם בחייהם ובמותם שמסתלק רוח הקדושה ובהיות גופו שהיה נרתק לקדוש׳ רוח דמסאבא מוצא כלי פנוי מקדושה ושורה עליו ולכן מטמאים במותם:

*דין* הרשעים בגיהנם י״ב חדשים כפי מה שהודיעו חז״ל אמנם כי סוד גיהנם ותוקפו ועצמו י״ב חדש הם והכל כטעם בית הלל שאמרו במסכת יומא. אשריה׳ הזוכים בדבריהם על אמתתם בין גיהנם ובין ג״ע אינו אלא שיעור מועט לפי סוד המדה כי קרובים זה לזה וזהו שאמר דוד {שמואל א' כ' ג'} כי כפשע ביני ובין המות והבן: דין גיהנם הקשה לרשעים מכי ינטו צללי ערב וכל הלילה עד הבוקר וע״כ תיקנו בתפלת ערבית והוא רחום שהוא דין לענישם ולהלקות׳ כי מזמן שמתעורר פחד יצחק הדין עומד עד הבוקר שהוא בוקר של אברהם שהוא מציל נפשות רבות וחסרונם משיצא יצחק לפנות ערב ודי בזה לכל משכיל: עד כאן סוד גיהנם אשר הוא בזה העולם בדברים מועטים ולא באריכות:

*סוד* גיהנם אשר למעלה בשמים גיהנם של מטה הוא מכוון כנגד גיהנם של מעלה ~באשר~{כאשר} הוא ג"ע של מטה מכוון לג"ע של מעלה וכאשר ירושלים של מטה מכוון כנגד ירושלים של מעלה:

*דע* כי גיהנם של מעלה הוא בסוד דוגמת אותו של מטה בשבע דירותיו עליו וממנו נמשך ונשאב סוד גיהנם של מטה. אך יש להקשות שהיה די בזה גיהנם של מטה אם לעלות לנפש שם והיה לאכול זה אי אפשר כי די להם עונשם הגדול אשר הם בו ולמה גיהנ׳ עוד כי לא תקום פעמים צרה ואם אינו מוכן גיהנם של מעלה לנפשות הרשעים למה נקרא גיהנם. דע כי מסוד גיהנם של מעלה פורחי׳ רוחות של טומאה אל חיק הרשעי׳ המטמאים עצמם לסוד גיהנם של מטה ישובו כאשר מסוד ג״ע של מעלה יוצאים הרוחות ולסוד ג״ע של מטה ישובו. ויש לך לדעת כי סוד גיהנם למעלה הוא מהמשכת האש היסודי הנקרא פחד יצחק והאש הוא נמשך בהמשכתו ונחלק ביסודתו לכמה אשות אשר כלם נמשכי׳ מהמשכת פחד יצחק ובהמשך יסוד אש פחד יצחק האש החזקה הקשה לשאר אשות בסבת שמאל נשפעים ומתיחדי׳ מסבת ההוא וכלם נדלקים ונבערים ומאירים כזוהר שבים אישם כפי הראוי ומתמציתם יוצא אותו תמצית אל מקו' גי צלמות הנמצא למטה מהמשכת התמצית ההוא ונקר' על סבתם גי הנם גי מהמשכת הסבות העליונות הנמשכו׳ מסבת שמאל כי הוא גי שלהם וכאשר תעיין בסוד אע"פ שלמטה גי בן הנם על סוד ההמשכה הנגרר ונמשך מסבו' העליונות נקרא כן גיהנם והבן:

*וענין* צורך גיהנם של מעלה הוא דידוע שיש נפ״ש ורו״ח ונשמ״ה וכפי סוד אחדותם בעולם הזה כך סבת הוא פרודם במחלקות׳ אחר מות האדם וכל דבר חוזר לסוד שורשו וסבתו הראשונה:

*ואמנם* כי הנפ״ש נשארת עם הגוף בקבר וזה סוד ממשות המתים שאמרו חז״ל שהמתים יודעים בקבר: הרו״ח נכנס במקום טהרתה להטהר מלכלוכה ולהנער ממנה בגיהנם והיא מתלבנת ~וטובות~{במהדורת ווארשא: וטובלת} ועולה ונכנסת בג״ע של מטה ושם תתצייר בציור׳ הראוי לה הנשאה תעלה ונכנסת בסוד אש גיהנם למעלה וטובלת ועול׳ אל מקום אשר היה שם אהלה בתחלה וכל דבר חוזר אל הסבה הראשונה אשר לוקח משם. ודע וראה תוכן גיהנם של מעלה כאשר אמרנו סבת המות והרע אשר משם פורחות רוחות הטמאות ואמנם כי יש בזה סודות נעלמים בראותי בני העולם במחשבות זרות חצוניות ולא ימשיכו הדורות הבאים אחריהם הוצרכתי לגלות ולהודיע הדברים:

*כבר* אמרנו בהיות כל הדברים חוזרים ליסודם ושורשם וסבתם ואמרנו כי רוח הטומאה בהיות שולט באדם לרע לו ונתאחז עם הנפש בהאבקו עמו מושך אותו ומלפפתו ומוליכתו לגיהנם והוא צד ציד הנפשות שם ואח״כ אם היא הנפש אשר אין לה תקומ׳ עולמית יורדת לשאול תחתית עם הרוח ההוא ואין נפרדי' זה מזה ואותו הרוח חוזר אל הסבה ראשונה אשר יצא משם והוא סוד גיהנם של מעלה כי משם פורחות הרוחו׳ של טומאה לעולם משם יצאו ויחנו בגיהנם של מטה ולשם ישובו וכשישובו אינן שבות ריקם זולת בנפשות הרשעים הנאחזות בתוכם ומתקשרות עמה ככלב ואזי הוא תוקף למקום ההוא. ולאחר זמן בהמשך משך הטומאה מסוד אותו גיהנם נמשך ונתלבש באותו נפש בהתקשרו' אחד ופורחו' בעולם והם הן המזיקין המתפשטים בעולם ונראים בצורה ודמות לפי שעה וזהו אומרם חז״ל נפשות הרשעים הם המזיקים שבעולם והדברים סתומי׳ ובני אדם אינן מפשפשים ומשגיחים בהם. והבורא ית׳ כל הדברים הראוים לעמוד ~מעמידין~{מעמידן} על תוכן יסודותיו כפי הראוי ואותם שאינן ראוים לעמוד מסבב סבות שלא יתקיימו אלא ממעיט אותם ומכלה אותם רוח הטומא' מאחר שנתפשט בהמשכה זו בעולם כפי מה שאמרנו חוזר וכלה אותה הנפש אשר אותו כלולה נעשית אפר ומצע תחת כפות רגלי הצדיקים וזהו החסד שעושה הקב״ה לאח"כ:

*וזהו* אומרם חז"ל רוחם כלה זהו רוח הטומאה שמכל׳ הקב"ה שלא תתפשט כל כך בעולם וכל רוחו׳ טומאה אלו לאחר י״ב חדש כלים בסוד י"ב חדש כפי סודותם ותכונתם מהם בי״ב כמשמען ומהם בי"ב חדש כפי הסוד שלהם. אותם שיש בהם שום לכלוך שנשאר הי״ב חדש הם כמשמען ואותם שאין בהם שום לכלוך רמז שום זכות מתגלגלות כפי מה שאמרנו בסוד י"ב חדש כנגד סודות והבן כי לסוף זה אותו הרוח כלה ואמרו זהו דכתיב רוח הולך ולא ישוב והוא רוח הטומא' כי הולך לשם ואח״כ יכלה ולא ישוב וזהו כי רוח עבר׳ בו ואיננו ואמרו עברה בו כעוברה זו על אשר מתלבשת בנפש כאשר אמרנו ואיננו לאחר כך כי כלה ונפסק. ועל כן עתיד הקב״ה לכלות הסיבה ההיא ויסוד שורשו מן העולם דכתיב בלע המות לנצח ע"כ סוד גיהנם ומחלקותיו ועניניו:

*ביום* הדין יעמיד הקב״ה הראוים והשוין יחדיו ולא יתעצב האב על שאין הבן אצלו כי שמחת ג״ע ושמחת שנהנים מזיו השכינה משכחת כל עצבון וצער שנאמר וצדיקים ישמחו ויעלצו לפני אלהים ספר החסידים סימן ~שס״ה~{שס"ד}:

*רבי* יאודה אומר העדן למעלה מערבות ורבי יוסי סבר בערבות הוא ששם גנזי חיים ונשמתן של צדיקים מ"ע חלק ה' פ׳ ה׳:

*עשרה מאמרות* {מאמר אם כל חי} סימן ל{'}~״א~ הא דכתיב {בראשית כד' סג'} ויצא יצחק לשוח בשדה היינו מג״ע יצא או מבית מדרשו של שם כדברי התרגום יונתן ~ויכול להיות שגם כונת התרגום שיצא מבית המדרש של ג״ע~{עשרה מאמרות שם: ודלמא מדרש ג"ע} ששם היה יונק ממנו:

*במדרש* אלו לא חטאו ישראל היה משה מיד מוליכן לג״ע ועולם הבא ז״ש משה ליתרו נוסעים אנחנו אל המקום אשר אמר ה׳ זה עול׳ הבא כי צריך להודיע לגר שכר עולם הבא:

*סודי* רזי מקש׳ מה הנאה בג״ע כיון שאין שם אכיל׳ ושתיה ומתרץ דאבנים טובות ומרגליות שאדם נוגע בהם מיד ידע חכמה הרבה:

*תשובת* מהר"ם ולמדנו אין בין גיהנם לגן עדן אלא קיר קטנה ודקה כמין עובי דינר והמאזנים ששוקלין הזכיות והחובות פלס אחד נטוי על גן עדן עם הזכיות ופלס אחד נטוי על גיהנם אם הזכיו' מכריעות יורש גן עדן ואם החובות מכריעות יורש גיהנ׳ עכ״ל ה׳ יצילנו מדינה של גיהנם אכי״ר מהר״ם דקי"ד:

*ילקוט* קהלת ~ס״ז~{רמז תתקעו'} כמה ריוח יש בין גן עדן לגיהנ׳ כותל רחבו טפח:

*וכי* פתורא אית לון לנשמתין בההוא עלמא אין דהא מזונ' ~וסיפקא~ {וספוקא} דעידונא אכלי בההוא עלמא כגווג׳ דמלאכי עילאי אכלי וכי מלאכי עילאי אכלי אין כגוונא דילהון אכלו ישראל במדבר וההוא מזונא רזא איהו ~נטלה~{זוהר שם: דטלא} דנגיד ואתמשך {זוהר שם: מעילא} מרזא דעלמא דאתי ~ואינהו~{ואיהו} מזונא דנהירו משח רבות קודשא ונשמתיהון דצדיקיא אתזנו מתמן בגנתא דעדן {זוהר שם: ואתהנו תמן דהא תמן נשמתהון דצדיקייא מתלבשן בגנתא דעדן} דלתתא כגוונא דהאי עלמא ובשבתי ובזמני מתפשטן וסלקין למחמי ביקרא דמאריהון ולאתעדנא בעדונא עלאה כדקא יאות שנאמר והיה מידי חדש בחדשו ומדי שבת בשבתו יבא כל בשר להשתחוות לפני אמר ה׳ זוהר תרומה דף קנ״ו {ע"ב}:

*רז"ל* כל אחד יש לו שני חלקים חלק בג״ע וחלק בגיהנם זכה נוטל חלקו וחלק חבירו בג"ע לא זכה נוטל חלקו וחלק חבירו בגיהנם הטעם משום שהרשעי׳ הם גורמים מזיקים משום שעל ידם נגזר מיתה על הצדיקים ודינם דין מזיק אך קשה כל רשע יכול להתנצל הלא מבלעדי נמי היה מיתה מכח רשעים הקודמים אלא יש לומר דהוי כמו א׳ שכרה בור עשרה טפחים ובא אחר והשלימו לכ׳ האחרון חייב אע"פ שהראשון כרה שיעור מיתה לקט יוסף שער מיתה:

*אמ"ה* ראוי לשים לב אומרו נוטל חלקו וחלק חבירו בג״ע או בהפך דראוי להבין איזה חבר הוא שראוי לצדיק זה שיטול חלקו ולמה לא יטול חלק רשע זה צדיק אחר או יחלקו בכל הצדיקים ובחיבור אחר פרשתי על זה ונראה עוד כפי פשוטו שדברי המאמר הם על אופן זה שאם היו חברים ברשעות ריש לקיש וחביריו וריש לקיש שב בתשובה לא כן חביריו לכן נוטל חלקו וחלק חבירו בג״ע דלזה הצדיק דווקא נוגע זו ליקח חלק זה בג״ע כיון שהיה חבירו ולא למד לשוב כמו ששב חבירו לכן בדין הוא שיטול חלקו בג״ע וחבירו הרשע יטול חלקו וחלק חבירו בגיהנם שהוא חלק חבירו הצדיק:

*עוד* נראה שאדם בא לזה העולם ~לעסיק~{לעסוק} בתורה ובמצות ואם אחד לא עשה כך ובא אחר ועשה תורה ומצות בריבוי באופן שהשלים כל מה שהיה ראוי לחדש אותו רשע על זה אמרו יטול חלקו וחלק חבירו שהוא האדם שלא השלים על מה שנשתלח ובא אחד והשלים תחתיו ודוק: עוד נראה חברו הוא אותו שחלקו בגן עדן היה לצד חלקו וכיון שעבר רצונו יתברך הצדיק שבצד חלק הרשע לוקח חלק הרשע מדינא דבר מצרא עוד י״ל הנשמות שבגוף אותם שהיו באילן קרובות זו לזו נקראים כחברים ~וכבואם~{ובבואם} בעולם הזה אם יהיה זה צדיק וזה רשע הצדיק נוטל בג״ע חלקו וחלק אותו רשע שהיה חבירו באילן הנשמות כמדובר:

*עוד* נוכל לומר דיש שני בני אדם שווין במזגם ובטבעם וזה צדיק וזה רשע בדין הוא שלוקח צדיק חלקו של זה בג״ע כיון שהיה במזגו של צדיק ולא עשה כמותו עוד י״ל אין צדיק בעולם שלא השתדל להשיב רשע מדרכו הרעה וללמדו תורה באופן שיהיה חבר שלו ואם לא רצה הצדיק הזה נוטל חלק רשע זה בג״ע והרשע נוטל בגיהנם חלקו וחלק חבירו דהיינו הצדיק שהשתדל עמו אולי ישוב בתשובה ובהפך ג״כ שאם רשע היה מפתה את הצדיק להמשיכו לדרכו הרעה והצדיק לא שמע לו צדיק זה בדין שיטול חלק רשע זה בג״ע כיון שבעצתו היה רוצה לאבד ממנו חלקו:

*ואגב* נראה לפרש המשך פסוקי משלי. {א' י'-יא'} בני אם יפתוך חטאים אל תאבה אם יאמרו לכה אתנו נארבה לדם דע שיש שני מיני פתויים יש רשעי׳ שמפתים באומרם עשה מה שלבך חפץ ואל תשמע ואל ~תבא~{במהדורת ווארשא: תאבה} לדברי הקב״ה כי אין דין וחשבון: ויש רשעים מפתי׳ בהראות׳ לאדם דרך מצוה כדי שישתתף עמהם ובהיות שותף עמהם הוא בנקל להמשיכו בדרכם הרעה והנה כנגד שני כתי רשעים אלו דבר שלמה הע״ה כנגד כת האחת אמר בני אם יפתוך חטאים באומרם לך הקב״ה אמר אם תאבו ושמעתם טוב הארץ תאכלו אל תבא ואל תשמע ועשה מה שלבך חפץ וכנגד כת השני אמר אם יאמרו לכה אתנו כלומר אם באים לפתותך בהראות לך דרך מצוה באומרם לכה אתנו נארבה לדם לבער אותם שופכי דמים והורגים נקיים וצדיקים נבלעם לרשעים האלו בשאול חיים בעבור שמשימים תמימים כיורדי בור מה יורדי גיהנם ראוי שישפך דמם כך משווין לתמימים בשפוך דמם. ובזכות שתלך עמנו לבער קוצים מן הכרם יזמן לנו הקב״ה פרנסת{נ}ו שכל הון יקר נמצא דרך מציאה מן ההפקר ונמצא בתינו משלל השופכי דמים:

*ואל* תעלה בדעתך שכוונתינו בהילוך מצוה זאת הוא על מנת לקבל שכר רק אנו הולכים לעיקר המצוה ואם יזמין לנו הקב״ה הון יקר מוטב ואם לא אין אנו בועטים במצוה וכדי שתדע שכוונתינו אינו אלא למצוה בלבד דע שאם יזמין לנו הקב״ה כל הון יקר לך יהיה הכל אך גורלך תפיל בתוכנו בכיס אחד בלבד לחלוק בין כולנו שהוא חלק הוצאת האכיל׳ בלבד ושאר כל הניסים לך יהיו בני אל תלך בדרך אתם לא מבעיא לעשות כמעשיהם אלא אפילו להתלוות עמהם בדרך אם תרצה להלוך במקום שלבך חפץ אל תלך בדרך אתם וכדי שתתחזק במוסר זה מלהתלוות עמהם בדרך אחד הרגל עצמך למנוע לעבור בנתיבותם בנתיבה שעברו אל תעבור בו ובזה נעשה לך טבע שני ולא תבוא להלוך עמהם בדרך א׳ והטעם משום שרגליהם לרע ירוצו ואם תלך עמהם ויאמרו לך ~שתעשו~{שתעשה} כמעשיהם ולא תשמע להם מיד וימהרו לשפוך דם כלומר מיד ימהרו להורגך:

*ובחיבור* אחר פרשתי ההמשך על דרך זה בני אם יפתוך חטאים באומרם אל תאבה ואל תשמע לדברי היצר הרע עיין שם וכו׳. והמפרשי׳ ז״ל פירשו בני אם יפתוך חטאים אל תכנס עמהם בטענות לפי שהיצר הרע הוא חכם ואפשר שינצח אותך אלא אמור אל ~תאבה~{תבא} ואין טעם ברצון ע״כ. עוד נראה לי דלא כתיב חוטאים אלא חטאים שאם היצר הרע עצמו אם יפתוך באומרו כבר יש בך חטאים הרבה ומה מעלה ומוריד אם תוסיף בחטא אחר למען השם אל תאבה ואל תשמע דכתיב אל תרשע הרבה וכו׳. ועוד שאפשר שחטא זה יהיה מכריע כף העונות לכן אל תאבה:

*עוד* י״ל דכוונת שלמה הע״ה לומר דהבאי׳ לפתות{ך} אינו מספיק שלא תשמע לעצתם כי אם שגם תייסר להם להסירם מדרכם הרעה ושיעור הפסוק בני אם יפתוך חטאים אמור לכל אחד מהם בפני עצמו אל תאבה בדרך זה כי מרה תהיה באחריתך שוב אל ה׳ וחי והטעם דלא קאמר אל תאבו לשון רבים כיון דקדם לומר חטאים לשון רבים ללמדך כשתייסר להם יהיה כל אחד בפני עצמו כדי שלא יתבייש מחבירו לזה אמר אל תאבה אמור לכל אחד מהחוטאים בפני
עצמו אל תאבה:

*לקט* שמואל ז"ל ג״ע נקרא קץ הימין וגיהנם קץ הימים:

*אמ״ה* אמר הקב״ה לדניאל {דניאל יב' יג'} ותנוח {ותעמד לגרלך} לקץ הימין כלו׳ תנוח שם בג״ע שנקרא קץ הימין הבטיחו שלא ישוב בשום גלגול אחר ונקרא ג״ע קץ הימין דלב חכם לימינו של הקב״ה דהיינו התורה דכתיב בה אורך ימים בימינה בשמאלה עושר וכבוד והחכם לבו לימינו של הקב״ה שהוא אורך ימים ולכן זוכה לג״ע שנקרא ימין מדה כנגד מדה והרשעים מוכנים לגיהנם כיון דלב כסיל לשמאלו של הקב״ה דכתיב בשמאלה עושר וכבוד ולב החוטא לשמאל לעושר וכבוד שהוא דבר שייך לימים שעומד בו ומואס לאורך ימים ~שהיא~{שהוא} לעתיד לבא לעולם שכולו טוב שכלו ארוך לכן מדה כנגד מדה יורד לגיהנם שנקרא קץ הימים:

*שם* גן עדן תחתון נברא אלפים ושס״ה שנים קודם זה העולם שהוא א׳ מס׳ בגן עדן:

*אמ"ה* נראה שרמוז זה בפסוק {בראשית ב' ח'} ויטע ה׳ {אלהים} גן בעדן מקדם כלומר נטיעת גן בעדן היה מקודם זה העולם וזהו מקדם ר״ל מקודם זה העולם:

*סוד* גן עדן הנני מקדים לך בתחלה ענין אחד שאמרו חז״ל כמעשה הרקיע כן מעשה ג״ע יש לדעת איזה רקיע הוא אם הוא הרקיע שעל ראשי החיות אשר הוא כעין הקרח הנורא ואם הוא הרקיע אשר למעלה מן וילון מאותם ז׳ רקיעים שאמרו חז״ל במס' חגיגה {דף יב' ע"ב} והוא הנקרא רקיע וכך שמו. אם הוא הרקיע כעין הקרח הנורא כבר אמרו כי מן השביעי ולמעלה אין מי שיודע בו וא״כ היאך אומרים כמעשה הרקיע כן הוא מעשה ג״ע. ואם הוא הרקיע אשר למעל׳ מן וילון בזה יש ציור וענין ידוע נכון על מתכונתו כדרז״ל {מסכת חגיגה שם} וילון אינו משמש כלום למעלה ממנו רקיע אשר בו חמה ולבנה כוכבים ומזלות בכאן יש ציורים ידועים כדוגמת כל שאר הרקיעים והוא כעין כלם ונוטל מהם באהבה ותאוה שלימה על כי גאה גאה נהרי נחלי דבש והמאה: והסוד האמיתי כי מזה הרקיע שואב ג״ע למעלה ומסודו ועניינו דבש וחמאה יאכל לדעת מאוס ברע ובחור בטוב ומפני כי הרקיע ההוא סוד כלם ודוגמתם כדרך כלל עכ״פ ג"ע השואב מתוכו והעומד בתכונתו ממנו הוא כמעשהו:

*ואמנם* כאשר תעיין בסוד אפילו באותו רקיע העליון אשר הוא גנוז וסתום מעשה ג״ע ותכונתו כעין דוגמתו כי הבת יורשת נחלה בסוד זוהר המעלה ובכל צד תמצא כי כמעשה הרקיע כך מעשה ג״ע ודאי כדוגמתו וסודו כי הנסתר ניכר מתוך נגלהו פועל אלהים ומעשהו כענין זה למטה עומד כי בסוד גן עדן של מעלה ובו נמתיק סוד בעזרת האל ונרמוז בעניינו:

*אבל* בזה שאנו בביאורו יש לדעת כי עניינו וסודו הוא כעין של מעלה והרקיע אשר עליו הוא רקיע המשפיע על הגן והמשקה אותו ומאיר עליו כעין סוד של מעלה הוא מוכן ~בשם~{כשם} שיש על הגן למעלה רקיע עומד עליו והוא בציור כל שאר הרקיעים בכח אותו הרקיע הגנוז והסתום אשר על ראשי החיות כך יש רקיע~ים~ עומד על הגן למטה בדוגמת ציורים רוחניים עליונים בכח אותו הגן של מעלה באויר הנושב בו:

*ואמרו* כי הרקיע אשר על גבי ג״ע למטה אינו הרקיע הזה אשר אנו רואים עלינו כי בטרם עשות ה׳ אלהים ארץ ושמים נתהווה ג״ע והרקיע אשר עליו מלמעלה כאותם ז׳ דברים שנבראו קודם שנברא העולם והוא מצוייר בצייורים דקים פגמיים רוחניים ואין רקיע זה כשאר רקיעים המעמידים העולם השפל הזה כדוגמתו וצורתו: והרקיע ההוא מעשה אלהים הוא מעשה חושב של מעלה כזוהר דק פעמי מתהפך לכמה גוונין בשעה שחמה זורחת ויעש אלהים את הרקיע כמעשה לבנת הספיר וכעצם השמי׳ לטוהר הוא מראה דמות כבוד ה׳ בכמה ציורים ומאורות מינים ממינים דוגמת תאר הכסא המתנשא אשר על ראש העמודים העומדים שם את פני האדון הרקיע הזה הוא מכוון בסוד ד׳ הטבעות ד׳ חותמות על ד׳ פנותיו ד׳ טבעות רשומות חקוקים בסוד ד׳ שמות הם שמות הקדושים הידועים בסוד מסע מחכות עליון אשר הד׳ מחנות שכינה:

*וראיתי* בסוד סתרי החכמות בחכמי עליון הקדמונים אשר אמרו ~במם~{במהדורת ווארשא: במה} שראו בספר חנוך והודיעו כי בנסוע הרקיע הזה נגבה למעלה סוד טבעתה גדולה אשר לפאת דרום והוא יתד התקיעה אצל הרקיע לפאת ההיא והרקיע עומד ושם נראה גוון א׳ ועליו ממונה וזרח אור שר אחד העומד מימין הכסא והוא שר הגדול אשר לפאה ההיא והרקיע עומד ושם נראה גוון אחד ועליו ממונה וזורח אור שר אחד והוא מתחת יד הימין ושם אמר שמותיו ועניינם ותכונתם והרקיע חוזר ועומד שם:

*ובעמוד* הרקיע זורחות אותיות שם המחוקק בכ״ב אותיות והוא סוד השם המפורש אשר ממנו עומדים ומרעידים כל צבא המחנות של מעל׳ ואז הרקיע חוזר ונראין באותו הגוון אותיות של אש שחורה כי הגוון ההוא לבן ועל שם זה נקרא לבנת הספיר ואמרו חוורות אבן ~טמא~{במהדורת ווארשא: טבא} דזהרא תדיר והטבעת ההיא מחזקת ברקיע ועומד בשעה שעומד בא ממונה אחד שעומד על י״ב אלף משרתים שומרים משמרת שער אותו הרקיע לצד דרום וקורא אותיות השם המיוחד ויודע כי למען מעלת הצדיקים אשר בגן נתן לו רשות להסתכל בהם וכיון ששומעים כל גדודיו כן ורואים האותיות פורחות באותו הרקיע כלם באימה ביראה ברעש גדול בקולות ורעמים עונין ואומרים בשכמל״ו והצדיקים אשר בגן שומעים כל חיילי מרומים בתוך הרקיע כורעים ומשתחוים ואומרים ק״ק״ק ה׳ צבאות ואמרו כי אבינו הזקן אברהם הוא שומע ושמח ואומר מלא כל הארץ כבודו:

*ובנסוע* הרקיע לצד פאת צפון אמרו ששם טבעת אחרת ועליו השר הגדול העומד משמאל הכסא ואוחז באותה טבעת והרקיע עומד והוא גבוה על י״ח אלף רבוא חיילים וגדודים כלם כלפידי אש מביט ורואה אותיות השם החקוק על הרקיע ובכל דיבור ודיבור שיוצא מפיו יוצאים מתוכו י״ב אלף ברקים של אש והאש אדומה וקורא האותיות ויודע כי למען הצדיקי׳ אשר בג״ע הוא והכל סוד דוגמת יסודות עומק גאוה של יוצר בראשית והצדיקים עומדים ונהני׳ מזוהר נועם עליון סודי עולם הבא והשכינה על ראשיהם מלמעלה ואמרו כי הם הנקראים בני מלכים על סיבה זו ולא על אחרים כי נהנין משני צדדין מחלק העולם הבא ומחלק זיו השכינה על ראשיהם והרקיע הזה הוא מכוון כנגד מעלה מכון שבתו וקראו לו זקני עירו שם ידוע וזה שמו אשר יקראוהו רו״ם הג״ן ביסוד המשכה ג״ע נמשך מהמשכה מעלה מסוד עומק רום ועומק תחת ונמשכים רום זה שהוא הרקיע ועומד זה שהוא קרקעיתו של גן מענין סודות עמוקות כפי מדת ההוא אשר בסודה נתהוו העולמות ובכאן נצטיירו הציורים ברום ועומק ונעשה מהם גן זה:

*הרקיע* הזה אשר עלינו עם יתר הרקיעי׳ הסובבי׳ מגיע אצל קרקע של ג״ע במתון מחוגה וסובבים והולכים והשיעור אמרו כמגע אצבע לפי יסוד הק״ו ושיעור מגע הארץ אצל קרקע הגן הנקרא עומק הגן הוא סוד שיעור שתי אצבעות וזה נוגעים ואינן נוגעים וסודו {משלי כה' ג'} שמים לר״ום וארץ לעומק ולב מלכים אין חקר והסוד הוא על ענין הרקיע הגן וקרקעיתו והמלכי׳ הם אין חקר לדעת ולהשיג בהם כי המלך והעליון עין לא ראתה אלהים זולתך והמלך על כל הארץ עטרת צבי כמובן:

*הרקיע* הזה הוא מכוון ומחובר בשלשה גוונים כמראה הקשת ירו״ק ואדו״ם ולב״ן. וברקיע הזה ד׳ חלונות לג׳ פאות וגם כי הוא הגלגל וחלון אחר באמצעיתו ובכל חלון וחלון אותיות שם המיוחד מהנצוצות כהתנוצץ אור הלהב ובולטות: בכל יום ויום יש רוחות נכונות עולות בתוך אותם החלונות אשר לארבע פינות הרקיע: בשעה שקדם היום בערבי שבתות אותו חלון אשר באמצע נפתח ובכל חדש וחדש ובמועדים ובשאר ימי השבוע נסגר כיון שנפתח אותו חלון כל שאר החלונות נסגרים וכשזה נסגר כל שאר החלונות נפתחים. כשחלון זה נפתח כמה גווני מאורות וכמה ענינים גדולים נסתרי׳ ונעלמים נגלים מתוכו וכה הם הענינים אשר הורו וגלו בענין זה חכמי עליון הקדמונים והתבונן הענין הנכון כי סודות הרוחות בג״ע עין לא ראתה אלהים זולתך וכן אותם היורדות לעולם בהתעוררות אותן העולות למעלה בערב שבת ובערבי י״ט וכלן באותו הרקיע יורדות ועולות ואמנם כי העולות רוחצות באש ואלו היורדות רוחצות בטל הנמשך והיורד בגן מלמעלה כפי יסוד העולמות ותבונתם:

*שתי* הטבעות מעמידים הרקיע משני צדדיו מימין ומשמאל כפי אשר אמרנו ושני הטבעות הנשארות הסובבות הרקיע ע״י שני שרים ידועי׳ ממוני׳ על כמה רבבות והרקיע סובב במחוגה כפי סוד הכפורת אשר על הארון מלמעלה לעומת המסגרת היו הטבעות פינות הרקיע: ואמר חנוך ראיתי דמות על ראש הטבעות השנית אשר לפאת צפון דמות שר אחד והוא גבוה מחבריו ששים רבוא פרסאות והוא ממונה על מאה אלף חיילים ובעמוד הטבעת לפאה ההיא קול רעש גדול קול אש קול רעמים עונים ואומרים קק״ק ושאר המחנות אומרים בכי״מ:

*עמוד* אחד מוכן מקרקעיתו של ג״ע הנקרא עומק הגן והוא כנגד החלון האמצעי׳ עשוי משלש גוונים ע״נן וע״שן ונוג״ה כענין סוד אמרו {ישיעהו ד' ה'} וברא ה׳ על כל מכון הר ציון ועל מקראיה ענן יומם ועשן ונגה אש להבה ואלה הגוונים מעורבים בחופות כל אחד כפי הראוי וכבר אמרו בזה מדרשים רבים ואין להאריך בהם: וראיתי במדרש ענין גדול ברקיע הזה ולא כתבתי אותו בכאן כי זהו ענין יותר מסודר במקו׳ אחר ממה שאמרו מספ׳ חנוך ומצאתי אותו בסוד החכמה הפנימית:

*ג"ע* זה אשר אמרנו הוא בעו״הב וברא אותו האל יתברך קודם שנברא העולם כפי אשר אמרנו והוא מקום גנוז וסתום במחלוקת הארץ וגם כי זכרנו בסוד הרקיע אשר עליו לא זכרנו שלישתו מסודו הנטמן בתוכו מכל הדברים הגנוזי׳ אשר בתוכו והוא המקום אשר הכניס שם האל יתברך לאדם הראשון וגורש מתוכו: והטעם על מה שגורש מתוכו היה כי הואיל והמשיך בתוכו רוח עועים מסוד הרעה הידיעה אשת זנונים רצה הוא יתברך שלא תהא מושבה אצל אפדני עדנים נטעי נאמנים כי אשת זנונים אינה ראויה לשכון במקום ההוא בתוך דוגמא של מעלה:

*המחיצה* השלישית והיא החומה אשר מבפנים והיא אש אדומ״ה ירוק״ה לבנ״ה בכל גוונים כלולה ומשם והלאה עין לא ראתה אלהי׳ זולתך ושם העידונין בלי שום רוגז כלל והצדיקים וחסידי עליון התמימים כלם מלובשים כעין העו״הז כאשר אמרנו בלבוש מלכות איש על כסאו בחופתו ועולים למתיבתא דרקיעא וחוזרים למקומם:

*מי* ימלל גבורות ה׳ וישמיע כל תהלתו בסוד הענינים הגדולים והנוראים אשר בגן זה ומעדן אשר מלמעלה שואב בכל יום ונשפע בסוד אור זוהר האספקלריא כאומרו ונהר יוצא מעדן וכו׳ ועם כל זה אע״פי שסוד הנהר הוא גדול אבל נהר כמשמעו שם ומשם נפרדו שאר הנהרו׳ שהנמצאים בעולם כשמות׳: וכבר הודיעונו בזה ואמרו על חכמי היון הקדמונים שהם היו חכמים קרובים אל דרך האמת יותר מהבאים אחריהם והם היו יודעים בסוד חכמתם במשקל כל גבולות הארץ במחלקות׳ ונגלה להם בסוד החכמה ענין המקום הזה וכי הוא באקלם ידוע במחלקות הארץ וידעו באמת כי שם בתוך הגן נטוע נטע נעמן הוא עץ החיים וגם עץ הדעת נטועים שם כאשר נטע ה׳ אלהים בע״ה. אמנם כי אין חכמה ותבונה ודעת לדעת אמתת כל דבר זולתי עמו ישראל אשר בחר בנחלתו והנחיל׳ תורתו ואפילו הם לא ידעו תוך העיקר: וגם כי מצאו מתוך החכמה המקום לא מצאו סוד החרב המתהפכת ודברים אחרים מצאו בחכמתם כי נהר יש בעדן כמשמעו ומשם יפרד והיה לארבע׳ ראשים והם היו מצויין בעולם והאנשים האלה לקחו עצתם ללכת אל המקום ההוא בדרך נהר פרת דרך מעלה המים ליכנס בגן ולאכול מעץ החיים למען יחייו לעולם אמנם כי הוא יתברך משיב חכמים לאחור ודעתם יסכל:

*עברו* מעברה גבע מלון לנו לא זזו מן הנהר ימין ושמאל לעולם דרך מעלה המים ותמיד כל היום שוקלים המקומות והגבולים למען לא יטעו עד אשר קרבו אל המקום. ויראו אותו מרחוק ובטרם יקרבו אליו החרב שלח אש בעברתו וברק ממרודתו ולחך אות׳ כלחוך השור את ירק השדה ונשרפו ואבדו מן העולם כי חק החרב ההוא כל הקרב אליו נשרף כשיעור מיל סביביו: ואמנם כי הארץ ההיא ארץ יבשה מאד כי היא לצד דרום והחמימות גדול לפאה ההיא וסמוך לה לפאה אחרת ארץ גנות ופרדסי׳ ומעיינות וענוגים הרבה כגן ה׳ אשר נטע במה יודע שבחו זולתו בהיותו מעולה ~מהבל~{מהכל}:

*כל* ההיכלות אשר הם לפנים מן החומה מעלה והצדיקים העומדים בכל היכל והיכל כלם הם דוגמת מדרגות עליונים כאותם העומדים ברומו של עול׳ כשם שיש למעלה כרובי״ם שרפי״ם חיו״ת ואופנים כך יש למטה בגן דוגמתם נפרדים במעלתם אלה נוכח אלה להיות הכל דוגמא אחת ממעלות מדרגות הצדיקים אשר שם הכל ענין אחד וסוד אחד על אופן אמתי וכשעולים ומשוטטים לחזות בנועם ה׳ למעלה יש להם מהלכים בין העומדים בסוד דוגמתם והמעלות נפרדות בסודותם ותכונתם אתם אשר הם דוגמא של מעלה משוטטים ועולים לאותה דוגמא שלהם וכן כלם יש להם מהלכים בין דוגמתם כאשר אמרנו:

*כל* מעלות השכליים הנפרדים למעלה כך יש דוגמתם ממעלות הצדיקים למטה וההיכלות של מטה הם דוגמת ההיכלות של מעלה ואל תתמה כי ירושלים הבנויה למעלה כעיר שחוברה לה יחדיו למטה וכל הדברים והענינים הם דוגמא אחת וענין אחד ומהדברי׳ הנגלים בכאן תוכל להבין סוד נסתר מתוך נגלהו כי לא באנו להאריך בזה ולגלות יותר והדברים סתומים וחתומים ליראי ה׳ ולחושבי שמו:

*סוד* גן עדן של מעלה המכוון כנגד גן עדן של מטה והוא סוד ענין גדול מכוון לסוד הש״י כי הוא שם ה׳ עליון על הכל שאר צבאות עליונים ושם כל המדרגות והמעלות שהם דוגמא אחת כפי אשר אמרנו עתה בין בדברים וחתום הענינים כי הוא סוד גדול מוכן ~ליראה~{ליראי} ה׳ ולחושבי שמו:

*ענין* ג״ע אשר למעלה בשמים הוא סוד נכון בידיעת הש״י והוא ענין סוד המחשבה העליונ׳ והוא ג״ע אשר נטע ה׳ אלהים בתוך אפדני מעונו להשתעשע בו כפי הטוב בעיניו גבוה ורם ונשא על כל צבא מרום והוא בסוד הדברים הפנימיים הרוחניים עומד בתכונת׳ ונשפע מסבתם. ונה״ר יוצא מעד״ן העליון להשקות אותו ולהצמיחו ולעדנו ולהמתיק פריו: ובו היכלות גנוזים מיוסדים על אדני אש אדון הוא על כל צבא מרום ובו עומדים וקיימים כל צבא מרומים כי מלך על כל הארץ אלהים כמו כן ארון הברית הוא בסוד ירושלים הבנויה ואשיותיו ויסודותיו מיוסדים על אדני פז והה{י}כלות בנויים לתלפיות בסוד נורא עלילות ושם הכרובים והאופנים ושרפים בעשר מעלות גנוזי׳ וכלם עומדים כעין דוגמת הצדיקים בג״ע למטה והמעלות נפרדות בסודותם ותכונתן כעין מעלו׳ הצדיקי׳:

*ביום* השבת וביום החדש ובמועדים זמן לקבל נועם כל צדיק וצדיק ונכנס בסוד המחיצה הראויה לו כפי סוד דוגמתו לחזות בנועם ה׳ ולבקר בהיכלו כאשר אמרנו בתחלה:

*הרקיע* אשר על גבי ג״ע למעלה הוא הרקיע אשר בו חמה ולבנה כוכבים ומזלות כדרז״ל מס׳ חגיגה ומעשהו ותכונתו הוא כעין הרקיע הסתום והגנוז אשר הוא כעין הקרח הנורא העומד על החיות למעל׳ מן הרקיע הזה נשפע ג״ע אשר תחתיו וממנו יורד הטל הגנוז ומשם פורחות סוד הנשמות הצרורות בצרור החיים את ה׳ וכלם עומדות בזה ג״ע בלי לבוש אחר זולתי שמתלבשות באור נועם ה׳ כפי הדוגמא העתידים להיות כשם שג״ע של מטה הוא מוכן לסוד הרוחות כאשר אמרנו כך ג״ע למעלה הוא מוכן לסוד הנשמות ואמרו כי הנשמה אינה בצורה זולתי בהתלבשה בסוד הרוח היוצא מתוך הגן לשוטט לחזות בנועם ה׳ ולבקר בהיכלו:

*ואמנם* כי סוד הדרך האמתי אשר אמרנו ואמרו עמודי עולם הקדמונים כי הנשמה כאשר אמרנו בתחלה היא יוצאת מתוך הרקיע הנזכר והוא אילן החיים. וסוד הרוח היוצאת מסוד ג״ע של מעל׳ אשר מתחת זה הרקיע ~במאותו~{במהדורת ווארשא: בא אתו} עמו ומתחברים כאחד ומתלבשת הנשמה ברוח ומתציירים בדמות צורה קודם שיבא האדם לזה העולם וסמכו בסוד אמרו {מלכים א' יז' א'} חי ה׳ {אלהי ישראל} אשר עמדתי לפניו אשר אני עומד לא כתיב אלא עמדתי והבן: כי סוד ענין המאורות הפנימיים כשהם באים אצל סוף המחשבה כלם מתלבשים בה והיא להם מלבוש ועל כן הנשמה שהיא מלמעלה מתלבשת בסוד הרוח שהיא מסוף ~המחשבת~{המחשבה} וכן הדברים הפנימיים כמותם וזהו מאמר רבי אליעזר הגדול שאמר שנתעטף הקב״ה באור וברא את השמים שנאמר עוטה אור כשלמה וכתיב הוד והדר לבשת:

*הרקיע* הזה אינו זז לעולם מן הגן להשפיע אותו ולהשקותו ולגדל פריו ולתת לו כל צרכו ואע״פ כי הוא יוצא מסוד העדן של מעלה אינו נמנ׳ בסוד מעלותיו ~האחדים~{במהדורת לעמבערג: האחרים} בחשבון ואמרו בסוד חשבון המדרגות העליונות שהם חמש והם סוד חמישי׳ שערי בינה מהלך ת״ק שנה וכל הענינים לא תמצא שהרקי׳ הזה שהוא אילן החיים בחשבון והוא הטוב שבהם עם שאר הטובים אבל הסוד האמתי והנכון דכתיב על כן יעזוב איש את אביו ואת אמו ודבק באשתו וגו׳: ונחזור למה שהיינו בביאור כי גווני הרקיע הוא ענין גדול והוא מרוקם בכל גוונים שבעולם והוא סוד האילן המוגבל בשנים עשר גבולי אלכסון כפי אשר אמרנו:

*היכלות* שבגן זה הם עניינים פנימיים סתומי׳ וחתומים מוכנים הם לענין המדרגות והמעלות שבהם כפי אשר אמרנו ולא זכרנו סוד ההיכלות אשר בג״ע זה וסוד המדרגות אשר בכל היכל והיכל כי הם דברים סתומים ואין להאריך בהם ואמנם כי ג״ע זה ברא הקב״ה אותו ונטע בו נטיעות ונעמנים להשתעשע בו וליהנות מסודו ותכונתו ~והיא~{והוא} מיוסד בסוד אבנים יקרות ומרגליות לכמה מינים דכל{ם} בסוד דוגמת הדברים הפנימיים וג״ע של מטה הוא דוגמת כפי מה שאמרנו בתחלה וכמה עניינים וסודות עמוקים הורו בזה החכמים הקדמונים עמודי עולם ואין ראוי לגלותם בכאן ודי ברמזים אלו אשר רמזנו:

*הנשמות* הם צרורות שם ואינן יורדות והקב״ה נמלך בהם על כל העניינים הצריכים לזה העולם וזהו אומרם חז״ל {בראשית רבה פרשה ח' סימן ג'} במי נמלך בנשמותיהם של צדיקים הנתונות עמו במרום והדברים כפשטן בודאי כי אותו גן עדן אשר למעלה הנשמות צרורות בתוכו והרוח בתוך הגן אשר למטה וזהו סדורן בסוד האמיתי. הנ״פש שהוא בנין עולם המעשה תשאר בזה העולם שהוא סודו ותכונתו כפי אשר אמרנו. הרוח נכנסת לתוך ג״ע אשר בארץ כי היא סודה וענינה מסוד ארץ החיים שהוא עולם הדבור וסודה ועניינה מסוד ארץ החיים וסודה ותכונתה הוא בעדוני הארץ מכון שבתו על ~דבור~{דבר} זה הנשמה היא תעלה למעלה לסוד ג״ע של מעלה כי הוא הבית מן העולם העליון כי הנשמ׳ מסוד עולם העליון היא ועל כן הנשמה צרורה בצרור החיים את ה׳ וכל כח וכח מתחלק לפי העולם הראוי לו: ומכאן תוכל לדעת התקשרות העולמות בסוד התקשרות שלש הכחות הידועות בסוד כל עולם ועולם כפי תוכן הסוד האמיתי. ובעלות הרוח המושב בסוד ג״ע של מעלה בשבתות ור״ח ומועדים הנשמה מתלבשת בו תמיד ואזי תראה נועם ה׳ לבקר בהיכלו:

*ובכן* הקב״ה משתעשע עם הצדיקים וישמח ה׳ במעשיו: וברדת הרוח מסוד המעל׳ העליונה אל ג״ע אשר בהארץ מוקדם מקום הנפש ומודעת לה עניינים גדולים ונוראים לפי התפשטותה וידיע׳ למעלה ~והדבקים נתונים~{במהדורת ווארשא: והדברים נכונים} כפשוטן בלי שום ספק כלל: כי גם אמנם תמצא בדברי{ה}ם ז״ל עניינים והגדות אשר אמרו מהם יש בהם ומהם כפשטן בלי שום חידה: והדברי' האלה הם בלי שום חידה אחרת: אמנם כי אע״פ שג״ע של מעלה הוא תענוג לסוד הנשמות על כל פנים עוד מעלה אחרת יש לה כי כשם שהרוח אשר למטה בג״ע בהארץ עולה לזמני׳ ידועים בשבתות ור״ח ומועדים לג״ע של מעלה להתענג שם ולהיותה משוטטת לחזות בנועם ה׳ ולבקר בהיכלו כך יש זמנים שהנשמה עולה למעלה להאחז ולהתעדן בסוד העדן סוד העולם המחשב׳ והוא לזמן גדול בכל יובל ויובל בענין סוד אמרו {ויקרא כה' יג'} בשנת היובל הזאת תשובו איש אל אחוזתו וכל הדברי׳ חוזרים לקדמותם ולהוויתן כאשר בתחלה והרוח תשוב אל האלהים אשר נתנה בסוד ג״ע אשר למעלה ומשם תרד אל העונג הגדול מתענוגי ג״ע אשר למעלה אל מקום ג״ע אשר למטה בארץ כי הנשמה הוא סוד עולם המחשבה מאותו האילן אשר משם פורחות הנשמות כאשר אמרנו וגם כי אינו נמנה בחשבון אותם המדרגות: אבל בכח אותה הדברים הפנימיים הוא פועל ועושה וממנו פורחות הנשמות וכל דבר חוזר ליסודו כי הנהר אינן פוסקים מימיו לעולם. וע"כ הוא הסוד האמיתי בעונג הנשמות למעלה וכבר אמרו כי היובל הוא מאסף רוחו אלי{ה} לזמנים ידועים. והוא סוד הנשמות בסוד החיים הגנוזים העליונים וזהו בסוד העולם הבא אבל העו״הב ממש עין לא ראתה אלהים זולתך יעש׳ למחכה לו. והוא יתברך בענין זה משתדל בפועל לקיימו ולהעמידו בקיום אמיתי:

*והנה* לא כתבנו אלא כטפה מן הים הגדול כי לא מלאנו לבו לכתוב עומק הדברים הרמי׳ ונשאי׳ הראויים להיות גנוזים על עמדם: ס' משכן העדות:

*ובספר* חסד לאברהם בסוד גן עדן שהצדיקים מתענגים בו:

*ראיתי* בו דרכים וכלם מסכימים שהשבעה היכלות מסודרים למנוחות הנשמות כל זמן שלא הגיע זמנם להסתלק ואחר שיסתלקו הנשמו׳ כאשר יבואר יותן המנוחה אל הרוחות. והם ז׳ היכלות ויש היכלות עליונים למעלה בסוד הכסא והם מדורו׳ הנשמות ומציאת היכלות אלו נמצאו ממציאות אחר מפני ~שבאש׳~{במהדורת ווארשא: שכאשר} בראו הקב״ה בראו באותיות התורה ואלו האותיו׳ היו מצוירות ציורי עולמות העליוני׳ וציורי עולמות התחתוני׳ והיה הכונה שיהיה מדור האדם בגוף בעו״הז בסוד ההיכלות האלו שהם בסוד ג״ע הארץ שהם רוחניות כלם ומשם יתעלה לגן עדן עליון רוחני בכסא ויורד עוד למציאות העו״הז הגשמי כשיצטרך להסתכל בעניני הגשם ומפני חטאו גורש מהמנוחה הזאת ואינו נכנס אליה אלא אחר הפרד מן הגוף: והענין שהגוף הזה לא היה לבוש אדם כשהיה בג״ע אלא כתנות אור אח״כ חטאו והלבישו עצמן בכתנות עור זה צריך לעמוד בעול׳ הגשמי הזה כל זמן שהלבוש הזה עליו עד שיפשוט עורה מעליו כנחש ואח״כ יכנס שם אל מקום מנוחתו הראשונה. הנה האדם לא נברא מעפר ג״ע אלא מעפר גשמי כדי להתעלות לכנסו לג״ע והיה סוד ד׳ יסודות עפריות אלו מזדככות והיינו דכתיב ויטע ה׳ אלהים גן בעדן מקדם ואינו שנטעו ביום א׳ אלא כל זמן שהיה העולם הולך ונבנה היה ג״ע הולך ונוטע. ויש בו ז׳ היכלות כנגד ז׳ ימים כלם וכן פי׳ ~בפי׳~{במהדורת ווארשא: בזוהר} בפ׳ בראשית ובזה ג״ע כנגד כל מעשה בראשית והיו האותיות מתפשטות מאצילות אל בריאה ומבריא׳ ליצירה ומיצירה אל עשיה יורדות אל הגשמיות:

*והנה* המציאות אשר באצילות שורש הכל ויצאו וירדו מאצילות אל בריאה ושם נתהווה בבחי׳ ידועה בבריאה סוד ג״ע עליון בו מנוחת הנשמות ובו ~יסור~{במהדורת ווארשא: יסוד} כל הנמצאים וירדו משם אל יצירה דהיינו ג״ע זה תחת ז׳ היכלי היצירה שהרקיע שעל הגן הוא היכל לבנת הספיר וירדו האותיות משם וחתמו החותם הנז׳ למטה בעשיה ר{ו}חניות בגשמיות עד הגשם הזה אשר בו אבל לא בירידה שירד בסוד שנתקללה הארץ ונתמעט׳ צורתה בחטא אד״הר ונמצא עולמות כלם חתומי׳ בחותם אחד: והנה האדם נמצא ביום הששי חוץ מן ג״ע ואח״כ לקחו הקב״ה ונתנו בג״ע אשר נטע בששה ימים ונלקח עפרו ~מהתמיות~{במהדורת ווארשא: מהגשמיות} הזה ונתן שם בתוך הג״ע כדכתיב {בראשית ב' ח'} וישם שם את האדם אשר יצר והטעם שאלו היה כלו מג״ע אם יחטא אין לו תקנה שלא יוכל למות כדרך עזא ועזאל שעדיין הם קיימים מפני שהיו מעולם המלאכים ונמצא שיתגרש מג״ע לעולם והקב״ה נתן גבול לגרושיו הגוף לעולם שיחזור ליסודו כי עפר אתה וכו׳ והרוח תשוב אל ג״ע מקום מנוחתו מקודם ולא עוד אלא שמקודם היה הגן סתם מדור לכלם בשווה ומפני שע״י חטא האדם הם בני אדם בעלי מדרגות הרבה לכך התקינו למעמד מושב הנפשות חופות חופות מדורים מדורים לפי שכר המעשה וכן פירש בזוהר בפ׳ בראשית שהתקינו אח״כ לנשמות וזה סוד תיקונו וענין ג״ע. הוא סוד נשמה בעו״הז ומציאותו נעלם והוא אינו בעל מציאות גשמי ואינו חוץ מהגשמי והוא ענין דק רוחני ולכנס אליו צריך לעבור גבולי החצוניים למטה כדכתיב {שם ג' כד'} וישכון מקדם לג״ע את הכרובים ואת להט חרב המתהפכת לשמור את דרך עץ החיים:

*והענין* שהכרובים שומרים ג״ע של מטה שכל הנכנס יעבור דרך שם ועל זה אמר גם כי אלך בגיא צלמות לא אירא רע וכן פירש בפ׳ בלק בעובדא דההוא ינוקא שהיו תופסים בו הכרובי׳ ולהט החרב שומרי דרך עץ החיים הוא סוד הכניסה דרך ההיכלות אל גן עדן העליון וסוד להט החרב היינו סוד נהר דינור שטובלת בו הנשמה כדפירש בזוהר בהיכלות פקודי:

*היכל א׳* הנה היכל הזה מכוין נגד מדת המלכות נגד היכל לבנת הספיר וענין מציאותיו מורין על סוד המדה ההיא לפי שסוד הגן כלו העתק חותם הספירות והיכל הזה בענייניו מחתים סוד הספירו׳ ולזה ישתעשעו יושבי הגן להכיר גדולת בוראם כמו שהיה אדם הראשון מכיר גדולת בוראו מתוך הגן ואם היות שיחסו אל הגן מקום דהיינו לצד מזרח דכתיב גן בעדן מקדם אינו מושג כלל אלא אל נשמות הצדיקי׳ והגן מכוון נגד כל העולם כלו ויש בו צד מתקרב אל העולם הזה שכל מי שיכנס אליו בחיים יכנס דרך שם מפני שהוא נכנס בגוף ונפש ושם בחינתו הדבק בגוף עם הנפש ומשם יסתעף על פני כל העולם כלו ואפי׳ כנגד ישובנו זה והפתח שדרך בו נכנסו׳ הנשמות הוא דרך מערת המכפלה מפני ששם הוא פתח לדבק בו אותם הפשוטים מן הגוף ולא שיהיה הגן במערה תחת הקרקע אלא שמשם יכנסו מהגשם אל הרוחני והנה הגן ממש חותם הספירות שהחתימו עולם היצירה אל העשיה דהיינו נמי חותם מעשה העולם חותם הספיר׳ ולכן תחילת שכר הצדיקים הוא ההיכל הזה מפני שהצדיקים עוזבים הזונה החיצונית ושולטים ביצרם ומתדבקים בבוראם ועובדים אותו א״כ תחלת שכרם הוא שיעזבו מהחצונים ויתדבקו בקדושה וזהו ההיכל העוזב החצונים ומתחיל תחיל׳ הקדושה וכמו שהוא היה נשמר מאשה זרה בעולם הזה אשר אמריה החליק{ה} כן הקב״ה שומרו עתה בבואו לכנס שלא יתדבקו בו:

*אמנם* אם נדבק בה בבאו אל הכניסה זו תופסי' בו הכרובים ואין מניחים אותו לכנס והשע{ר} אינו נפתח ומטעם זה מיד כשתצא הנשמה מן הגוף וזכתה ~תכניס~{תכנס} דרך ההיכלות האלו התחתונים ושם תרגיל עצמה בפשיטות החומרייות אשר הורגלה כל ימי היותה בגשם ואם דבקה מאד בגשמיות תתעכב מאד כאן ואם פשוטה היא לא תתעכב אלא מיד תעלה. וחכמים ז״ל פירשו שנים עשר חדש וזה גבול הבנוני ויש שלעולם לא יעלה:

*ובכל* היכל והיכל שבהיכלות יש חותם דיוקן השורש העליון במציאת דק רוחני עליון ובמציאת גשמי קרוב כדי שיהיה אמצעי אל הגשם ואל הרוחני. וכן בכל אותו הלבוש שמתלבשים שם הצדיקים כדי שמתוך גשמי יסתכל ברוחני להרגיל עצמם אליו לכשיגיע זמנם להתעלות כל אחד ואחד כפי שיעו׳ זמן שצריכה להתעכב ומתוך הלבוש הזה בנוני בין הגשם והרוחני. וכן העולם בעצמו מסתכל למעלה ומדריך עצמו להסתכל ולידע בספירות עליונות וכן בפעולתם ~וכבר~{במהדורת ווארשא: ודבר} זה שוה בכל ההיכלות:

*אמנם* ההיכל הזה פתח לכנס לכלם ודרך בו נכנס והנה יהיה סוד ההיכלות כעין הגוף שבגבוליו גשמיים ורוחו ונשמתו פנימה אליו רוחני כך הוא ההיכלות יש להם גבולים גשמים מצד גשמיותו והוא כעין גבול מצד רוחניות המשיגים בסוד פנימיות ולכך חומות ההיכל הזה גבוליו הגשמים אבנים טובות וזהב מובחר כל הציור הגשמי אמנם פנימיותו כמה ענינים ציורים רוחניים ודיוקנאות להסתכל בהם הנשמות לדעת גדולת הספירה הלז היא מדת המלכות:

*ונודע* שספירת המלכות היא חלק הגרים דהכי אקרי גר צדק לכך בהיכל הזה היא השגת׳ והענין שהם עזבו את עצביהם ודבקו בקודש גם כן ראוי שתהיה שכרם במדה זו ובהיכל זה שעוזב החצוני בו ידבק בקודש כנזכר וכל עסק שכרם כאן הוא. וא״ת המשל בזה אלו שזכרו לקדיש ולעניית אמן שאנו אומרי׳ לקמן ששכרם בסוד היכל שני היאך יהיו למטה. הענין שההיכלות ברוחניותם יתאחדו אלו באלו וכאן יאיר להם שכרם בכל המדות ודרך זה יתקשרו עם חכמיהם המשל בזה איש אחד חבר לגר ושניהם עשו כאחד המצוה ההיא וראויים כלם לשכר בשוה יתדבקו שניהם בהיכל פלוני כל אחד כפי מה שהוא חברת הצדיקים אשר לו: זה הכלל ההיכלות יש להם צד רוחניות ומאותו צד יתאחדו ההיכלות בדרך אחדות הספירות:

*וכמו* שמדת המלכות בה פתח להסתכל אל החיצוני׳ למטה כנזכר בפרש' פקודי בפסוק תחלת דבר ה׳ בהושע כך ממש יש בהיכל זה פתח ההולך לגיהנם כדי שיראו הגרים בדיני המשפטים הנידונים רשעי עכו״ם והיאך מוריד{י}ם אותם לגיהנם וישמחו ויגילו שניצולו מדינים ההם וכמו שמדת המלכות יחודה עם הספירות העליונים ג׳ יחודים ערב ובקר וצהרים כך ממש ההיכל הזה שלשה פעמים מאיר מאור העליון ומשתעשעים בשעשוע גדול בהשיגם מאור ההיכל ההוא ובכל היכל והיכל ראש ממונה מן הצדיקים על כלם וכן ראשי ההיכל אנקלוס הגר וכיוצא מאותן שגיירו עצמן בחיבה גדול׳ כיוצא בהן ומעין מנוחה זו מסתלקת אל כיוצא בה בג״ע בסילוקם לעת זמנם כנזכר:

*היכל ב'* בהיכל הזה נגד{י}~.~ להיכל עצם השמי׳ והוא נגד מדת הוד והנה ההיכל הזה מתעלה ופנימי אל ההיכל הראשון כגוון הספירות וההיכלות העליונים דא קליפה לדא ודא מוחא לדא כך הם היכלי ג״ע ממש וזה פנימי אל הראשון ומתעלה עליו כעילה על עלתו: ופתח היכל זה סמוך אל מערת המכפל׳ והוא מצד שבני אבות יכנסו אל אביהם ושם יעלו כח ורשות ליכנס בגן עדן כאשר יתבאר בס״ד וגבולי ההיכל הזה הוא מוקף כל אבן יקרה בעילוי ובתוך היכל זה מאיר אור כולל כל גוונין דהיינו מכל אורות העליונים והוא מאיר מלמעלה למטה מפני היותו מצד העליונים ואפשר מפני שהה״וד כלל כל החמישי׳ דהיינו ה׳ ו״ד כלומר חמשה פעמים עשרה דהיינו חמשים אמנם היותר נראה שהוא גם כן נגד היסוד ועם ההיכל שלישי שהוא נצח לשלש מדות אל ההוד ואל הנצח ואל היסוד ששניהם פעולים אחת עם היסוד:

*ויושבי* ההיכל הזה כל אותם שסבלו יסורין בעול׳ הזה לתקן עצמן לנקות מעשיהם ולא קצו בהם אלא היו משבחים להקב״ה עליהם בכל יום ומודים לפניו דהיינו מצד הוד להודות על הדין ועל היסורין והיו מתמידים להודות כל היום על יסוריהן ולא בטל{ה} תפלתם מפיהם כל ימיהם אף {במהדורת ווארשא: שהיו} יסורין קשים באים עליהם אע״פ כן מתקנים היחוד הזה ביסורין וראוים אל אור ההיכל הזה וכבר נודע שההיכל הזה כלול מיסוד לכך צריכים תפלה תמיד כדי שלא תפרד המלכות ממנו והנה ההיכל הזה כלול משניהם דהיינו ההיכל והאור המאיר בהיכל לכך הוא כולל שתי מדות ההו״ד והיסו״ד ואלו הנזכרים הם מבחינות ההו״ד ומבחינ׳ היסוד הם אות׳ הפנימיים ופנימי׳ בתוכיות ההיכל היינו אותם שענו קדיש אמן יהא שמיה רבה בכל כחם דהיינו סוד אמן ביסוד וכן קדושה היו הם מקדישין בכל יום בכח גדול ונודע שסוד הקדושה הוא קק״ק ה׳ צבאות מלא כל הארץ כבודו דהיינו היסוד והקדושה מן ההוד ולכך אלו הם בתוכיות ההיכל הזה פנימיותו ומאותו אור רואים כוללות האורות העליונות שהם מבחינת הת״ת כעין היסוד המאיר מהספירות העליונות ורואים ואינו נראים מפני שהם נעלמים וראש ליושבי היכל זה הוא משיח מפני שסוד מדת הוד הוא במלכות ומשם היא משיחת מלכים בשמן כנז׳ בזוהר בפרשת בראשית ולא שהוא עיקר המשיח כאן אלא הוא נכנס כאן ומנחם אותם על שסבל היסורין שמלך המשיח בעל יסורין כנודע וכדכתי׳ {ישעיהו נג' ה'} והוא מחולל מפשעינו והוא נכנס מהיכל זה אל היכל שלישי וממנו אל היכל רביעי כאשר יתבאר בס״ד:

*היכל ג'* ההיכל הזה הוא כולל הנצח וההוד והוא היכל נגדי להיכל נוגה והנה יושבי העול׳ הזה שלשה מעלות האחד למודי ה׳ שהם אותם תינוקו׳ של בית רבן שלא השלימו ימים שמתו בקצרות שנים בתלמוד תורה אלו הם ודאי באלו המדות מפני שעסקו בתורה בסוד לימודים אלה כנודע והם מצטערים על שלא השלימו ימיהם ואלו ודאי ~בעצי~{בעלי} יסורין בחייהם ממש. השני כל אותן שסבלו יסורין קשים מאד מאלו הנזכר כגון אותם שסבלו חלאים רעים וכאבים קשין מצד הגבורה והדין דהיינו ההו"ד וכל אותן העצבים ומתאבלים על החרבן בית המקדש דהיינו בסוד הנהר יחרב ויבש ואלו הם שופכי דמעות בעולם הזה תמיד אלו כלם מנוחתם בעולם הזה ואלו הם מצטערים והמשי׳ מנחם אותם חלף צערם שסבלו בעולם הזה וכבר פרשתי שהמשיח נכנס מהיכל שני להיכל שלישי מפני שאלו סבלו יסורין כמוהו ועוד שמכח זכות תינוקות של בית רבן הוא מתחזק אל הגאולה לנצח וכל אלו שסבלו היסורין מקלי׳ יסורין שאינו סובל כל כך כיון שאלו סבלו יסוריהן מצד עצמן לכך מנחם אותם והאורות הבאות עמו מאירים בההיכל הזה כדפירש בפרשת בראשית זה לשונו משיח אתי בכל אינון מתיבתא וסתי׳ אורייתא מפומייהו דרבנן ובההוא שעתא אתי משיח מתטער מן רישא מתיבתא בעיטרין עילאין:

*הנה* שמשיח פוסק הלכה סותם התורה לכל יושבי ישיבות שבהיכלות הם ישיבות ישיבות כעין שיש בעולם הנפשות ומתטער המשיח מראשי הישיבות מאור התורה להתעלות וכאשר נכנס מהיכל להיכל מאיר ההיכל מזיו{ו} ועטוריו וכן ראוי והיינו נחם לן שאין נחמות דברים בעלמא אלא הארת אור העליון:

*היכל ד'* הוא היכל הגבורה והוא היכל נגדי~י~ להיכל הזכות ויושבי ההיכל הזה הם אבילי ציון וירושלים ירצה אותם המתאבלי׳ תמיד קבועי׳ באבילות על החרבן וכן אותם ההרוגי׳ על ידי עכו״ם מפני שאלו נהרגו בזרוע בגזירת דין הגבורה ולכך מקומם בהיכל הגבורה וכן חרבן בית המקדש המתאבל עליו מבטל הדינין מפני שזה סוד לב נשבר ונדכה אלהים לא תבזה ולכך כלם בהיכל זה וכל אלו ההיכלות תמצא בהם מצד הגבורה שכן כל אלו כלולי׳ בהיכל זכות לכך כלם דין וגבורה והמשיח כשנכנס להיכל שלישי נכנס אליהם להיכל רביעי וכיון שנזכר שם צרתם של ישראל שהאומות הרגו להם ונזכר חלול מקדשו ביד עכו״ם בוכה על אלו ומצר עליהם ומיד מזדמנים שם נשיאי בית דוד אוחזים בו ומנחמים אותו בנקמות שעתיד הקב״ה לעשות על ידו וחוזר ובוכה פעם שנית ואין הנחמה ההיא מועלת אלא לבני האדם האלו:

*אמנם* על מציאות הקול הזה שנאמר בו {ירמיהו לא' יד'} קול ברמה נשמע נהי בכי תמרורים רחל מבכה על בניה קול זה אינו שקט אלא ברמה נשמע עולה עד אין תכלית ואז עולה המשיח ונאחז בקול ההוא והקול הזה יוצאה מעת לעת ודוקא בחסרונה של לבנה שאז רחל מאנה להנחם על בניה כי איננו אינם לא נאמר כי אלא איננו דהיינו שאין הת״ת עמה דהיינו סוד חסרון הלבנה וכיבוי אורה ואז המשיח מרכבה אל הלבנה מלכות בית דוד עולה עם הקול ההוא ואורו נמשך מכל הישיבות שכאשר אור שכינה עליהם הם באור הגאולה עמהם והמשיח אצלם וכשהלבנה מתמעטת אור משיח מתעלם ולכך סוד קול עולה משכינה אשר עם ישראל בגלות וכאשר קול זה יוצא כל בכיה שבכתה שכינה עמה נאחז בקול ההוא ועולה אל עולם עליון למקום שעולה ושם עומד ומצפה חידוש הלבנה ועומד שם ~מתחבה~{מתחבא} ונעלם עד שהלבנה תתחדש בראש חדש ואור יורד ומוריד עמו זיו שכינה לכל ההיכלות להאירם וזהו ראש חדש לשון חידוש מתחדשים שם מעול׳ עליון וכעין שהלבנה בחסרונה סובלת כאיבין ומכאובין וצער גדול של ~גדול~{במהדורת ווארשא: גלות} כך המשיח סובל כל חסרונה של לבנה {במהדורת ווארשא: עולה} ליטמן במקום שלא יראה ~פנימות~{פגימות} אור וכאשר הלבנה העליונה תמלא פגימתה גם הוא יתרפא עמה ואלו כלם שסבלו בעו"הז מכאובות וצער על פגימתה נאמר בה {ישיעהו סו' י'} שישו אתה משוש כל המתאבלים עליה לכך כלם מתחדשים מאורה על ידי משיח ברדתו ומביא להם אור רפואה חלוף הצער שנצטערו עמו בעו״הז ועם צער המשיח המחולל מפשעי ישראל:

*ובעלייתו* בסוד קול בכיה גם לובש לבוש שצורות כל אותם הרוגים מצוייר בהם כל פצעיהם וכל מכותם כדי להזכיר כל צערם שסבלו להתלבש נקמת הגבורה העליונה כל אותם הדינים וההריגה והמיתות ופגעים שפגעו עכו״ם בישראל ולבוש זה עתיד הקב״ה ללבוש ונקרא בגדי נקם שיבא לנקום נקמת עמו ישראל הה״ד ידין בגוים מלא גויות יהיה הדין הנעשה בגוים מלא גויות על ידי הגבורה שהיא מלאה לבוש גויות אלו ודינה שעשו עכו״ם בהם. וכשהוא בא ומביא נחמות ואור זיו השכינה המתמלאת ומתחדשת מביא לצדיקים האבלים אור נחמה ולהרוגים שהם עצבים מפצעיהם ומעלה צורתם ומביא אור לבוש להלבישם נוסף על הנחמה הנזכר וכל אחד ואחד מהם מתלבש באור הלבוש ההוא ושם בהיכל מתעדנים כל זמן החודש בעוד שעולה ויורד אליהם ומחדש עליה׳ אור ומלבישם חידוש כנזכר שהם מתעדנים בעוד שהוא מסתתר באותו האור הנשאר להם והנה סוד הגבורה ~מיסודה~{במהדורת ווארשא: מסורה} לדוד ולשאר ~הנשואים~{במהדורת ווארשא: הנשיאים} לכן הם נמצאים באלו ההיכלות שאילו היתה מלכות בשלוה ובשלימותה כל צערם של אלו היתה מתתקנ׳ והמלכות והגבורה שלהם היא אלא שאינה בתקנה מטעם חסרון הלבנה וראשי ראשים בהיכל הזה הם עשרה הרוגי מלוכה שיש להם כמה תוספת ~שעלה~{במהדורת ווארשא: מעלה} שהיו קדושים ולא נתחייבו מצדם המיתה ומתו על קדושת השם לכן הם פנימיים בהיכל פנימי מאד ואלו עומדים נהנים מסוד המלכות ה{מ}אירה מאור התפארת ומאיר מאור החכמה והבינה בסוד כן עלה במחשבה ונהנים מזיו המחשבה המאירה על ידי הבינה שעל סוד זה נאמר עליהם חלקם בחיים וצפונך תמלא בטנם דהיינו עין לא ראתה אלהים זולתך מעלה עוד שאין מי שישיגוהו אלא הבינה דהינו מסוד החכמה דהיינו העליונים ומאור זה מאיר עליהם:

*היכל ה'* היכל הזה הוא היכל אהבה היכל החסד שסודו ימינו פשוטה לקבל שבים לכן היכל הזה מקום שבעלי תשובה עומדים אמנם אותם שהם בעלי תשובה ירצה שקבלו סיגוף ויסורין כנגד העון דהיינו תשוב{ת} המשקל ושבו מחטאתם דהיינו שגדרו לעצמן גדרות שלא לשוב לכסלה וזהו תשובה הגדר ויצאה ~נשמתה~{נשמתם} בטהרה דהיינו אותם שמיתה ממרקת שצריכין וידוי בעת מיתה כדי שמתוך תשובה תצא נשמתם ושאר מיני בעלי תשובה כלם בהיכל זה וכל אותם שקבלו מיתה בידם שלא לעבור על התורה כגון אותם שמפילים עצמן בבורות או באש כדי שלא יאנסו אות' על התורה שכל אלו מורים אהבתו של הקב״ה שאינן חשים ~שיתרעם~{שיתערמו} האויבים מפני פחדם שלא לבטל את התורה כי יראים אהבת ה׳ וכן בעלי תשובה מחמת אהבת ה׳ דהיינו תשובה שלימה לפיכך כל אלו בכלל אהבה ה' מצד החסד:

*ובשער* ההיכל הזה ממונה מנשה מלך יאודה ששב אל ה׳ וחתר לו מחתרת מתחת כסא כבודו. וקבל תשובתו מפני שהיתה שלימה מאהבה ויש ~פגימה~{במהדורת לעמבערג: פנימה} להיכל זה מדרגה עליונה לאותם שנתמרמרו על עונם ומתוך ~מרידתם~{מרירתם} יצאה נשמתם כגון רבי אלעזר בן דורדאי וכיוצא בהם והנה נודע שמדת התשובה היא הבינה המאירה בחסד אור עליון בא לתוך ההיכל הזה ומאיר להם שלשה פעמים ביום נוסף על העידון העליון אשר להם תמיד:

*ולהיות* מיני התשובה רבים מאד ~ומליאת~{ומציאת} חרט' הלב עד כמה לכך רבו בהיכל הזה חופו׳ לבעלי תשובה וכל אחת גבוה מחופתו של חבירו ולא אלו בלבד אלא כל בעלי ההיכלות הם חופות חופות ואין כל אחד נכנס לתוך חופתו של חבירו אלא כל מדרגה ומדרגה לעצמן:

*ומה* שנאמר שהצדיקים נעשים מחול יחד נראה שהם מתקבצים יחד וזה ענין לעצמו ויתבאר במקום אחר בס״ד: והנה ההיכל הזה מתעלה על כל הנזכרים ועל זה נאמר במקום שבעלי תשובה עומדים אין צדיקים גמורים יכולים לעמוד. ויש בזה כמה טעמים האחד שממש משבר מתלעות החיצונים בשובו ומכניעם מה שלא עשה הצדיק שלא נכנס אליה' לשבר כחם. השני שהרי התשובה מצוה המאירה כל עבירו׳ שבתורה ומשם כל זדונות החשובים העושים פגם האור העליון בא עליהם אור התשובה ונעשה זכיות ירצה אורות זכים מאירים נמצאו אלו עבירות כלם מצות תשובה מתקנם שהרי עושה תשובה על כל אחד ואחד מהם ובהיותו מתמרמר ושב מכל אחד ואחד הרי זכו כלם ואלו הם מצות שאין לצדיקים גמורים כמותם יכולי׳ לעשות ודאי שמצות התשובה היא מצות המטהרת הטמאי׳ והלבנת השחורים ומהפך הטמא לטהור:

*היכל ו׳* ההיכל הזה הוא היכל הרצון והוא כנגד מדת הת״ת וזה נקרא היכל החסידים דהיינו מוליך לימין משה והוא היכל משובח על כל ההיכלות ואין מי שיוכל לעמוד בו אלא אותם החסידי׳ הצדיקים הקדושים שמנהגם בענינים לפנים משורת הדין וכל אותם האוהבים לקונם אהבה רבה וענין אהבה הזאת היא אהבה שאין דבר שיעמוד אליהם כנגד העבוד׳ ומפני שענף העבודה הזאת הוא קרית שמע בסוד הייחוד שסוד הייחוד ואהבה מטעם זה כל אות׳ המייחדים בכל יום זכו לעמוד בפתח ההיכל ובעד עלות הנשמות להתקשר למעלה בג״ע עליון אלו מזומנים לעלות קודם הכל. והם ארבע' ראשים בהיכל הזה בפתח הימין אברהם ובפתח השמאל יצחק שהם ~הובאו~{בהמדורת ווארשא: באו ב}אהבה רבה אל הבורא: ואל המזרח עומד יעקב שלם בחיר האבות כלם נדבקו באהבה עזה בקונם ויעקב י״ב שבטים סביב לו שהוא מתעטר עליהם בבחינת י״ב פנים לחיות:

*ובפתח* מערבי הם אותם המייחדים כדפרישית ועל ראש ג׳ אבות שכינה שהרי הם סוד המרכבה כנודע: אמנם אדם לא נזכר כאן וכפי הנרא׳ אליו ראוי פתח המערב שהוא במערה עמהם וכן נרא' בזוהר שאדם הראשון בחברה עמהם בגן עדן שהם יחד במערה הוא עמהם במדור הנזכר כדאיתא בזוהר בפ׳ תרומה:

*וא"ת* והרי הענין בגן עדן הזה הוא לעלות לגן עדן עליון עד י״ב חדש וכיוצא והיאך אלו הצדיקי' ממונים כאן ולא עלו עד עתה וי״ל שהאבות והצדיקי׳ הקבועים אינן בנשמה אלא ברוח ונשמתן בג״ע עליון וכן הוא סוד כל העולים שיפשוט הנשמה הלבוש בגן עדן זה וילבש הרוח כדפרישית לעיל וכמו שהנפשות מעוררות לאבות במערת המכפלה כך הרוחות מעוררו׳ לאבות כשיש צער בעולם והאבות מעוררים השכינה והשכינה היא העולה מבחינה זו אל היצירה והבריאה ומשם אל האצילות ומרחמ׳ על כל העולם ומגינה על ישראל בשפע הספירו׳ העליונו׳ שהיא מקבלת בהתעוררות האבות שהיא ~עוררות~{במהדורת ווארשא: עוררת} מדתם למעלה על ידי נשמתם בכסא מבחינה שכן העולם נקשר הצדיקים בנפש ונפש ברוח ורוח בנשמה והנשמה בשכינה ובעשיה ביצירה ויצירה בבריאה ובריאה באצילות דהיינו ג״ע תחתון בגן עדן עליון והיינו היכלו׳ ג״ע בהיכלי היצירה והיכלי יצירה בקודש הקדשים והיכל קודש הקדשים בכסא הכבוד:

*היכל ז'* כל ההיכלות האלו הנזכרים מתקשרי׳ יחד בהיכל שביעי אשר עליהם במציאו׳ היכלי היצירה שהם נקשרים כלם בהיכל קדש קדשים והנה ההיכל השביעי בכל מקום הוא כנגד שלשה ראשונות והם נעלמות וכן דפוס מציאותם נעלם בלתי מתגלה והיכל זה אינו אלא כדי לעלות מתוכו הנשמות למעלה דהיינו עליות הנשמות מג״ע תחתון לג״ע עליון וסוד עלייתו הזו היא דרך עמוד שבאמצע הגן והעמוד הזה הוא בגן ההיכל קודש הקדשים והנה הלבושים אינן עולים מהגן מחופתם כלל אלא תשאר הנשמה מופשטת מהלבוש ותדבק על העמוד ותכנס בתוכו ומתוכו תתעל׳ למעלה וסוד העמוד הזה מחוצ׳ לו הוא בסוד ענן ועשן ונוגה אש להבה כדכתיב {ישיעהו ד' ה'} וברא ה׳ על כל מכון הר ציון והטעם שהנשמה תפשוט לבוש׳ ותשאר ערומה ואין ראוי שתעלה כך לעיני הכל ואין ראוי שתתלבש עד שתעלה אל סוד הכסא ושם היה במציאו׳ הגן עדן שלמעלה סוד לבוש רחוק מהלבוש הזה לזה כשיבא זמנה להתעלות כדכתיב וברא ה׳ על כל מכון הר ציון ועל מקראיה היא מתקרב׳ אל העמו׳ הזה ומשתאב{ת} בתוך העמו׳ שהעמוד מבחוץ ענן ועשן כדי שלא יתראה מה שבתוכו ולא יזכר ומתוכו נוג׳ אור להבה והיינו סוד כבוד חופה שלא יתראה הרוחו׳ בכבוד הנשמו׳ בעלית׳:

*והעמוד* מתוכו הוא עשוי ד׳ חופות שהם ארבע גוונין חיוו״ר וסומ״ק ירו״ק אוכ״ם לנוכח ד׳ פרצופין שהם אריה חיוור אדום שור ירוק אוכם אדם נשר וכל נשמה תתאפק בסוד גוונה ופרצופה עול׳ ונתקשרת בבחינתה ומכאן מתחלת צורה עליונ׳ להזדכך:

*ועמוד* הזה הוא עומד באמצע ההיכל מעין שיש אל ההיכלות העליונים היכלי היצירה עמוד שדרך בו יורדות ונזדכות אל הייחוד ודרך בו עולות למעלה ואין בהיכל הזה שום מדור כלל אלא עשוי לעלו׳ הנשמות:

*אמנם* יקשה אם העמוד הזה אינו יורד למטה בכל ההיכלות אלא עומד בהיכל השביעי דוקא והלבושים אל הרוחות אינם עולות מהיכל אל היכל מפני שנכווין התחתונים מחופות חבריהם אם כן היאך תעלה הנשמה מלמטה ממנוחתה בהיכל ראשון או שני או שלישי אל היכל השביעי להתעלות דרך העמוד ולומר שתעלה הנשמה פשוטה בלי עמוד ואורה אין ראוי וכפי פרושיו בפרשת תרומה:

*אמנם* שכל ההיכלות יש להם קשר ודרך אל היכל השביעי כדרך הספירות שכלם קשורות בבינה ויש לה דרך לכנס אליה וכן פירש בזוהר בהיכל זה ואמר וכלהו היכלי מתתקנים ומתקשרי' בחד היכלא שביעא הרי שיש דרך לכל היכל והיכל להקשר בהיכל השביעי: (עד כאן מענין ההיכלות בספר חסד לאב׳){:}

*גוף* ונשמה שלש ערים תבדיל לך זה הגוף השוכן בקבר והרוח בגן עדן התחתון והנשמה בגן עדן העליון ובראש חדש ושבת מתקבצי׳ למקו׳ א׳ מקובלים:




































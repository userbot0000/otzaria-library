%% ענף גדעון

*ילקוט* (שופטים משם התנחומא דף י״ט ע״א) כשאמר גדעון שיהיה חורב בכל הארץ ועל הגיזה טל אמר הקב"ה אני איני עושה כן שאני כתבתי אהיה כטל לישראל ולכן לא אמר ויעש אלהים כן אלא ויהי כן מעצמו אבל כשאמר יהי נא חורב על הגיזה לבדה מיד ויעש אלהים כן:

*אמ״ה* מכאן תראה מעלת הצדיק לפני הקב״ה ושמסר העולם ברשותו משועבד לו לעשות כל רצונו שהרי לא אמר ויעש אלהים כן אלא ויהי כן מעצמו בגזרת הצדיק שיהיה חורב בכל הארץ ועל הגיזה בלבד טל והטעם שכיון שהעולם נברא בשביל הצדיק וכלם נבראו לצוותו כאחז״ל לכן מסר הקב״ה כל העולם בידו ושעבודו תחתיו לקיים על כל מה שיגזור ואלו היו יודעים העמי ארצות בזה היו מעטרים את הצדיק בכל יום עטרות זהב לו ומספקים לו כל צורכו כי משלו נותנין לו כעבדים המשמשים את המלך במסי{ם} וארנניות דעבד שקנה נכסים עבדא דמאן נכסי דמאן ונמצא שהכל של צדיק שבשבילו נברא ולו נתן הקב״ה הכל במתנה וכל מה שאוכלים ושותים ע״ה במותרות ופוסקים מהצדיק גזלה הוא בידם דבשלמא בעוסקם בשביל לשמש לצדיק בכל צורכו מה שאוכלים אינו גזול אצלם לפי שהוא כעבדים המשמשים את רבם שאוכלים ושותים והוא ברשות רבם:


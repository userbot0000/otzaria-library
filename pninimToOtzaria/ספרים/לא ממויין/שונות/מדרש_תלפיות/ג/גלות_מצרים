%% גלות מצרים

*עשרה* מאמרות מאמר אם כל חי חלק ראשון סי׳ ח׳ הנה בברית בין הבתרים נגזר על אבותינו עבדות ממש להיות גופם קנוי לא השעבוד בלבד אלא שהשעבוד נתקיים ביוסף כי לעבד נמכר יוסף שהי׳ גופו קנוי להם ואלו ירד יוסף שם מיד בשעבוד גופו ולא שלטו בו אחיו מתחלה אלא היה נשבה ממדיינים או מישמעאלים ונמכר שם היה אפשר ~להטמא~{עשרה מאמרות שם: להטמע} ביניהם והיה ח״ו שבט אחד נגרע מישראל כי לא היה יוצא לחירות כל ימיו אף שהנמכר לעקר יוצא בגרעון כסף היינו דדוקא אם מכרו ישראל אבל בכאן אלו מכרו גוים לא היה יוצא לחירות ואף שמלך עליהם יוסף לא היו המצריים כפופי' תחת ידו כי אמרו מקרה הוא. שהרי אפילו עתה אמרו והיינו עבדים לפרעה ולא לך כל שכן זולת זה ואין צריך לומר אחר ~שישת עבדו~{עשרה מאמרות שם: שנשתעבדו} ~ב~ישראל {במצרים} לא היתה להם ח״ו תקומה אבל עתה שמכרוהו אחיו ושלטו בו תחל׳ והמכירה היתה בארץ ישראל גאולה תהיה לו וחישב עם קונהו והנה גרע מפדיונו במה שזן ופרנס אותם והיה להם לאדון והוא היה תחת שליטת אחיו אפילו בשעת שררתו דכתיב ויצוו אל יוסף שהכניע עצמו תחת שליטת יוסף היו כולם תחת שליטת כל ישראל והיא שעמדה להם:

*פרקי* ר' אליעזר פ' מ״ח דף מ״א הא דכתיב ומושב בני ישראל במצרי׳ ת"ל שנים היינו שבמצרים היו רד״ו שנים וחמשה שנים קודם לכן נולדו אפרים ומנשה והיה נחשב ג״כ ממנין הגלות הרי רט״ו שנים ימים ולילות {פרקי דרבי אליעזר שם: שדילג את הקץ} בזכות האבות:

*מדרש* פרשת נשא בדבור לא יהיה לך נרמזים ד׳ גליות כי ~בכל מידי~{במהדורת ווארשא: בבל ומדי} גלות אחד והיינו שלשים. ורבעים היינו ארבע גליות:

*ענין* גלות אדום זוהר חדש (דף מ״ג ע״ב) בא מיכאל שר הגדול אפטרופא של ישראל ואמר רבש״ע אימתי יפקון ישראל מגלות' דאדום שהרי כתבת כאשר יסבלון צרות רבות יגאלו מן הגלות אמר הקב״ה יבא סמאל אפטרופא דאדום וידון עמך אתא סמאל ואמר רבש״ע אתה אמרת שיהיו ישראל בגלות אדום עד שיעשו תשובה ועתה הם רשעים אותה שעה גער הקב״ה בסמאל שדבר לשון הרע על ישראל וברח סמאל ג׳ אלפי מילין אמר ליה הקב״ה למיכאל היה לך לראות תחלה הפסוק ושבת עד ה׳ אלהיך ואח״כ כי אל רחום וכו' א״ל מיכאל מרי דעלמא וכי בחנם נקראת אל רחום שתרחם אע״פ שאין ראויים א״ל הקב״ה כבר נשבעתי שלא אפדם עד שישובו לפני אפי' כחודה של מחט אני אפתח להם פתח גדול ע״כ:

*אמ"ה* קשה אומרו דכיון שגער הקב״ה בסמאל דברח ג׳ אלפי מילין דאנה מפניו יברח כי מלא כל הארץ כבודו ובמדרש רבה אמרה מטרונת׳ לר׳ יוסי אלהי גדול מאלהיך דכתיב ויהי לנחש וינוס משה מפניו וכשראה לאלהיך לא נס אלא ויסתר פניו אמר לה בשלמא מאלהיך כיון שברח ד׳ אמות ניצל אבל מאלהי היכן יברח כי מלא כל הארץ כבודו ע״כ אם כן איך קאמר הכא וברח סמאל וכו׳ כאלו עם הבריחה היה ניצל מפניו ח״ו ואפשר לומר כי הבריחה דקאמר הכא הוא דילוג מחמת צער ירצה מצער הגערה דלג לאחריו. או הכוונה גער בו הקב״ה כדי שיחזור למקומו וזהו הבריחה דקאמר שברח מיד לשוב אל מקומו ושלא להתווכח עוד עם מיכאל:

*ספר* פליאה אמר ליה רבי מהו וחשך מהו ו׳ א"ל אי לאו ו' מי יוכל לסבול שריפתו וזה ו׳ עושה שלום במרומיו א"ל מהו וחשך א״ל סחו לי מלאכי מעלה שחשך יבא זמן וישכח את ישראל ויאהב האומות והיא זמן גלות ~הד"ד~{הה"ד} אף חובב עמים וזהו חשך שכ״ח א״ל ועתידין להנצל ממנה א״ל עתידין להעלות ממנה שהיא במתן תורה ועכו״ם יפלו תחתיהם למעלה ומטה א״ל מי יצילם ומי יעלם א״ל אותו ו' שהוא ו' של יעקב שניתן לו להיות מלא בזמן הגאולה יעקוב מלא:

*זוהר* חדש דף י׳ ע"ב. רבי יוסי בן חלפתא שאל את רבי יצחק למה הגלות הזה ארוך יותר מגלות הראשונים א״ל גליות הראשונים נגאלו בזכות אברהם יצחק ויעקב אבל גלות זה יגאל בזכות משה כי גלות זה הוא בשביל ביטול תורה שנאמר על עוזבם את תורתי אמר הקב״ה בגליות הראשונות חזרו בזכות ג׳ אבות עכשו חטאו בתורה שנתתי למשה ונקראת על שמי כשישובו ויחזרו לעסק התורה בזכות משה אני גואלם ופירוש הפסוק מורשה קהלת יעקב מלשון ה׳ מוריש ומעשיר:

*מה* דכתיב גבי יחזקאל {יחזקאל א' ג'} היה היה דבר ה' אל יחזקאל היינו כי שם אהיה הוא מסוגל להגן על ישראל בגלות ואלו היה שם השם שלם עמהם לא היו מתעכבין כלל בגלות אבל נסתלק אז מן השם אות א׳ ונשאר היה וכדי להגן על ישראל מה שלא היה אז בכחו כל כך בלא אלף לכך איכפל היה:

*טוב* הארץ דף ו' ע"ד כשבא נכוכדנצר ונכנס דרך פתח הצפון והגלה החרש והמסגר וכו' כמה נתיאשו מן הרחמים ~ובמה~{וכמה} יצא לבם באומרם איה תעלה תפלתנו איה יתקשר הבל פה תורתנו עד שנתבשרו ואמר נפתחו השמים והראה מראות אלהים ממש פתח הקב״ה פתחי רקיעים ואמר דעו לכם כי ממש כמו שאני בארץ ישראל כך אני יצאתי עמכם בחוצה לארץ ותפלותיכם ומצותיכם ונשמותיכם באות אלי מפני שיצאתי עמכם בגלות ורקיעים הללו הם עליכם כאותם הרקיע שהם על א"י ואז בטחו ישראל בהקב״ה והתנחמו מאבלם:

*עשרה* מאמרות הנה כל מה שהיו במצרים היו רד״ו שנה צא מהם צ״ג שנה שחיה לוי יותר מכל השבטים וחיה במצרים צ״ג שהרי כשבאו למצרים היה יוסף בן ל"ט שנים כי בן י״ז היה כשירד למצרים וכ״ב שנה לא ראה את אביו ולוי גדול מיוסף חמש שנים הרי מ״ד שנים היה לוי כשירד למצרים וכל שנות לוי היו קל״ז נמצא היה במצרים צ"ג שנה וכל ימי חייו לא התחיל השיעבוד כידוע וצ״ג הוא בגימטריא וה׳ בהיכ״ל קדשו כי בהיכל הוא ס״ז והשם ה"ו כ"ו הרי צ״ג והוא אדון יחי"ד גם כן גימטריא הכי הוה וזה היה מגן בעדם כל ימי חיי השבטים בפרט לוי שהיה מארי אולפן נמצא היה השיעבוד קי״ז שנים ל״א מהם היה השיעבוד בפה רך ממדת החסד חסד אל כל היום ופ״ו שנה גימט' אלהים משנולדה מרים היה בפירכ׳ ובמרירות מתוקף הדין כדי להוציא יקר מזולל ע״י הצירוף הזה:

*לדעת* תרגום יונתן בריש ~פרשה~{פרשת} וישב שמכירת יוסף היה תחלת גלות מצרי׳ אלמא ~בשנוסיף~{כשנוסיף} כ"ב אלו על ~רר"ו~{רד"ו} יהיו רל״ב מורה על ד׳ מילואים של שם בן ד׳ שם ע״ב ס"ג מ"ה ב"ן מספרם יחד רל"ב כמנין ברוך כבוד ה׳ ממקומו כלם יחד הסכימו בגלות מצרים לצירוף ישראל. ועוד שם שגם הסכימו עם התורה יחד למנין ונושנתם: שם: וצ״ע ודקדוק להבין דברים אלה:

*זוהר* שמות הא דגילה יחזקאל כל כך ענין המרכבה יותר משאר נביאים הטעם לפי שאדם הרגיל בצער כשבא לו איזה סבה סובל ואינו חרד מאד אבל מי שרגיל תמיד בתענוגים ובא לו איזה צער זהו ודאי צער גדול וכן בני יעקב שהיו תמיד בצער מחמת שיעקב כל ימיו בצער היה על כן סבלו גלות מצרים כדקא יאות אבל גלות בבל בא להם מתוך גדולתם ותפנוקים היה צערם גדול והקב״ה כביכול ירד עם פמליא שלו להיות עמהם כיון שבא יחזקאל ובישר שהשכינה עמהם לא רצו להאמין לו עד שהוצרך לגלות להם הכל כדי שיאמינו ואז קבלו הגלות בשמחה:

*אין* שום אומה יכולה לשלוט בשאר אומות אם לא ישלוט תחלה בישראל וכן היה בבבל ובאדום וכן במצרים שבשעה שישתעבדו בישראל שלט בכל העולם והיה להם תקומה למצרים וזהו ויקם מלך חדש:

*אין* לך גלות גדול{ה} לישראל כגלות ישמעאל ועליו נאמר {משלי ל' כא'} תחת שלש רגזה ארץ{.} תחת עבד כי ימלוך {שם כב'} אלו מצרים שהיו אומה בזויה מאד לפני הקב״ה ושפחה כי תירש גברתה {שם כג'} זו הגר שפחת שרה שילדה את ישמעאל שמצר מאד לישראל:

*לוחות* הברית בארץ לא להם זה מצרים לפי שאסור לקבוע שם דירה כדכתיב לא תוסיפון לראותם עוד עד עולם:

*אמ"ה* בזה קדמני הרב ז״ל ונראה עוד לפרש דבארץ לא להם רמז על מצרים שלא היה של מצרים כי יוסף קנה הכל מהם בימי הרעב ועוד שגושן ששם ישבו ישראל היה כתובת שרה שנתן לה פרעה כשלקחה כדרז״ל:

*שערי* אורה יצחק צפה ברוח הקודש שבני יעקב יחטאו וירשו גיהנם וכשראה שילכו בגלותו של עשו שמח וזה ויאהב יצחק את עשו כי ציד בפיו ר"ל צידה של  גיהנם נתן בפיו של עשו וישראל יכופרו מעונותיהם ע"י גלות של עשו שמכפר עון:

*מפרשים* כשמתחיל הגלות משנולד יצחק א״כ למה ישבו בשלוה משנולד יצחק עד זמן שירדו למצרים וי״ל דקודם לכן היו באהבה ואחוה ושלוה ולא היה כח למדת הדין לגבות חובו ואח"כ ע"י מחלוקת שמכרו ליוסף נגד מדת הדין:

*לב* אריה {פרשת שמות} טעם גלות מצרים משום שהביא יעקב בתורה לשון ~ארמי~{לב אריה שם: תרגום בתורה} וזהו ארמי אובד אבי ר״ל לשון ארמי אובד אבי שהוצרך לירד ובענפי׳ דלעיל הארכתי בזה כמה עניינים ע״ש:

*ספר* פליאה ראה והבן חכמתו של נחש שלא דבר עם אדם רק אל האשה בעבור שנשמת האדם מן התפ"ארת שהוא הזכר ונשמת האשה מן העטרה שהיא ג"כ אשה ואם כן הזכר מן הזכר והנקבה מן הנקבה ואמר הנחש אחר שהעטר"ה נאצ~י~ל מן הצפון והאשה הזאת מן העטרה וגם הנחש העליון נאצל מן הצפון ואני נאחז ויונק מאותו הנחש אסיתנה ואפתנה מהרה ולכך ~הלכה~{הלך} אל האשה וכו׳ וכיון שפיתה איתה ואכלה בא כנגדה סמאל והטיל זוהמא וכו׳ ומשם נמשך הגליות וגזירות למרק אותה זוהמא:

*שפתי* כהן למה דוקא גלו במצרים לפי שמצרים מלכו על כל העולם ממילא הן בכל העולם והשחיתו דרכם בזנות כמו דור המבול כדכתיב בעריות כמעשה ארץ מצרים והקב״ה נשבע שלא להביא את המבול לכן הביא לישראל בגלות למצרים שישתעבדו בהם וילקו בשבילם עשר מכות דוגמת עונש דור המבול ע״כ:

*אמ״ה* במה שהטביען בים היינו מבול:

*ובזוהר* למה דוקא במצרים לפי שהשר שלהם בא לפני הקב״ה בשעת הגזירה בארץ לא להם ואמר אני מצרן סמוך לארץ ישראל וכן בעת גזירת גלות ~בכל~{בבל} בא שר נהר פרת שהוא סמוך ~לכבל~{לבבל}:

*טעם* דהיו ישראל בגלות משום דאדם הראשון גנב מעץ הדעת וכל הנשמות גנבו עמו והיו חייבי׳ כל ישראל למוכרם בגלות מכח גנבתם כדין גנב הנמכר בגניבתו. שם:

*אהבת* השם בגלותם של ישראל כמו המגרש לאשתו ואמר הרי את מגורשת ואי את מותרת לכל אדם דאינו גט על כן אסור לישראל לעבוד ע"ז דהם מגורשת ואינה מגורשת. שם:

*שפתי* כהן למה היו פרים ורבים ששה בכרס אחד יתרעמו ישראל למה דוקא הדור שאנו בו ישלמו החוב של ועבדום וענו אותם ולא דורות אחרים לזה עשה הקב״ה שיהיו מולידים שלא כדרך העולם כדי שיבא פורתא ופורתא משעבוד על כל אחד ובאמת הנשמות העתידות כלם נולדו במצרים ומתו וראו השעבוד וז"ש באגדה לא את אבותינו בלבד וכו' וז״ש אשר איננו פה כי כל הנשמות היו בהר סיני כאשר היו כל הנשמות במצרים ושייך שפיר אשר הוצאתיך:

*מגלה* עמוקות אלה מסעי בנ״י ישראל ד׳ חרמות מעלו ישראל מדין סי״חון עוג יריחו ר"ת מסעי ובשביל זה עסקו בגלות כזה אדום מדי ב"בל י"ון ר״ת של א״לה מ״סעי ב״ני י״שראל ולכן טעם אזלא גירש על תיב{ו}ת אלה:

*שפתי* כהן ז"ל מ"ב פעמי׳ ויסעו בפ׳ אלה מסעי שהקיף הקב״ה את ישראל כמעט בכל העול׳ להורות שהקב״ה שברא העולם בשם של מ״ב לא בראו רק בשביל ישראל וגם שגלוי לפניו שיתפזרו בכל ארבע כנפות הארץ לכך הולך ס' רבוא ומשה ואהרן והזקנים ואהרן והמשכן והקריבו שם קרבנות כדי שיהיה לכל אחד מישראל אחיזה בכל מקום:

*שפתי* כהן ז״ל שמעתי מפי מקובל אחד שמכיר׳ יוסף הועילה לגליות שאלמלא כן היה שופך ~המתו~{חמתו} בבית ראשון או בבית שני על ישראל והיו ח"ו כלים. אבל כשנגלה יוסף וגלתה שכינה כביכול עמו דכתיב ויוסף הורד מצרי"מה בגימט׳ שכי"נה הורגלה השכינה בגלות ולכן אז כשחטאו בבית ראשון ושני כלה חמתו בגלות שנאמר {ירמיהו טו' א'} שלח מעל פני~ו~ ~וילכו~{לשון הפסוק: ויצאו} עכ״ל עיין בספר לב אריה פ׳ שמות מה שפירש בזה:

*אמ"ה* יובן בזה פסוק {תהילים פ' ב'} רועה ישראל האזינה נוהג כצאן יוסף יושב הכרובים הופיעה. הכונה מה שנוהג הקב״ה לעמו כצאן בכל מקום שהם ומשמ{ע} אף בגלותם יוסף גרם שכיון שהורגלה בגלות על ידי יוסף נוהג אותם כצאן בכל הגליות וגם זהו כוונת פסוק במזמור ע״ז {פסוק טז'} גאלת בזרוע עמך בני יעקב ויוסף סלה. כלומר מה שבאו לכלל שגאלת בזרוע עמך בני יעקב מן הגלות ולא ספו תמו בגלות מסבת ויוסף סלה בעבור יוסף שבשבילו הורגלה השכינה בגלות ולכן עמדו סלה ולא נאבדו ויכלו בגלותם. כי השכינה היה עמהם בגלותם לשומרם מיד מכלה ומשחית ויוסף גרם שתהיה בגלותם מפני שבשבילו הורגלה בגלות כמדובר:

*שכחת* לקט כשאמר הקב״ה לאברהם בברית בין הבתרים ענין הגלות שתק ולא התפלל בשביל שידע שאותו גלות היה לטובת ישראל ולהצלת נפשם מיד הסטרא אחרא שהיו בידם תפוסים מקדמת דנא כי כל הנפשות שעמדו ביעקב עד שעמדו בהר סיני כלם היו נפשות ישנות מן תתקע״ד דורות שקומטו בלא עת והוצרכו להתגלגל בתוך מצרים ולהתאבק בלבנים עד שיחזרו ויתלבנו למקום הראשון:

*אמ"ה* אמרו כל הנפשות שעמדו מיעקב עד שעמדו בהר סיני כלם היו נפשות ישנות מן תתקע״ד דורות וכו׳ ר״ל אותם שנולדו אחר כך במצרים חוץ מבני יעקב ושבעים נפש שבודאי היו נשמות חשובות טהורות וקדושות גם בענין אומרו שלא התפלל אברהם על ענין הגלות לבטלו בשביל שידע שאותו גלות היה לטובת ישראל נראה לי שלא התפלל על אופן אחר משום שהקב״ה גילה לאברהם שענין הגלות יהיה כדי לתת להם התורה באומרו ואחרי כן יצאו ברכוש גדול דהיינו התורה דאין רכוש גדול מזה כמו שפירש בעל שפתי כהן ז״ל כמו שהזכרתי בענפים דלעיל ופרשתי מאמר שלא יאמר אותו צדיק עיין שם וכו׳ וא״כ איך היה יכול אברהם להתפלל לבטל הגלות כיון שאמר לו הקב״ה דהגלות גורם לתורה ולכן לא התפלל:

*ספר* הכוונות בגלות מצרים וכן בארבע גליות גלו כל ישראל אבל בשאר אומות אפילו אחד מישראל גולה לשם מעלה עליו כאלו כל ישראל גלו שם. וטעם הדבר ע״ש בזוהר דף נ״ט ע"א:

*צרור* המור דף קמ״א ע״ד. מביא משם הזוהר על פסוק {קהלת יא' ג'} אם ימלאו העבים ~בשם~{לשון הפסוק: גשם} וכו׳ בזמן שהיה רשב״י ור׳ אלעזר בריה במערה מאימת המלך רומי~'~ נשאלה זאת השאלה בקללות ראשונות היו בהם נחמות גדולות ולא בקללות שניות ולא היו יודעים פשר דבר לפי שלא היה שם הקדוש לתרץ ולהשיב על שאלתם אע״פ שהיו יודעים היכן הוא היה הדבר ביניהם בסוד ולא רצו לגלותו ואז קם ר׳ יהודה וכתב בפתק א׳ זאת השאלה והלך לבן יונה ואמר שפנינא שפנינא נאמן היית מימי המבול לך אצל רשב״י ותן לו זאת השאלה עמד ולקח הכתב והוליכו למערה וכשראה רשב״י זאת השאלה התחיל לבכות ואמר מה יעשו דורות אחרונים שלא יהיה ביניהם תורה ואז נתגלה שם אליהו ז״ל לשכך {ד}מעותיו ואמר כי זאת השאלה נשאלה בישיבה של מעלה ותירצו שאלו הקללות קלות מראשונים והם תוכח{ו}ת של אהבה כמו אב שהמו מעיו על בנו וכשרוצה ליסרו נותן קולי קולות ונוהם כארי ומקלל בפיו ובלבו ירך מאהבת הבן כן כאן קללות רבות ושאגה לו בלב ים כנהמת ים ולא מלבו אלא ליסרם ולהדריכם בדרך ישרה ולכן רוב הקללו׳ הם כפולות ורובם הם חיצי רעב ואינן אמורו׳ כבראשונה:

*ברומה* הגלו יאודה ובנימ{י}ן עם כל כלי המקדש ועשו ברומה למי ש{ה}גלה אותם ציון גדול נפלא על גבורתו הזה כי רבה היה בעיניהם ביודעם במופת חותך שישראל עז שבאומות ובנו ברומה ציון גדול על אבן משכית הנקרא ארקו לסימן ומזכר׳ עולמית מגבורתו הזאת וציירו על הציון ההוא תבנית כלי המקדש ואנשים האסורים ואני ראיתיו וגם ראיתי בסלוני״קי צייור אחר כמוהו אבל אין בו צייור הכלים ויש קבלה אצלם שגם הוא נעשה לכבוד טיטוס כשעבר משם עם הגולה. שלשלת הקבלה דף ק״ז מ״ב:

*אמ״ה* עשו ציון למזכרת עונם ממה שהכעיסו להקב״ה להחריב את ביתו ולשרוף היכלו ולשלוט בעמו ולהרוג חסידי עליון ובבא הגואל יהיה הציון עדות על מעשיהם ויראו ויבושו בראותם מעשיהם הרעים חקוקים באבן בעט ברזל ובצפורן שמיר:

*לקט* יוסף ישראל הוצרכו להיות בגלות ולא ישמעאל ועשו משום שישראל לקחו ארץ ישראל שהוא קרקע וחייבים לפרוע חובות אביהם אבל עשו וישמעאל לקחו מטלטלים ומטלטלי דיתמי לבעל חוב לא משתעבד{י}:

*שערי* שמים הקב״ה מכר אותנו שני פעמים לעבדי׳ בחורבן בית ראשון ובחורבן בית שני:

*וקשה* הלא אמרו חז״ל {מסכת קידושין דף יח' ע"א} אין אדם מוכר {את} ~לבתן~{בתו} לשפחו' אחר אישות שנאמר בבגדו בה כיון שפרש טליתו עליה שוב אין רשאי למוכרה אבל צריך לומר דמוכר לשפחות אחר שפחות כל זמן שלא פירש טליתו לדעת ר׳ עקיבא והקב"ה לא פירש טליתו דאין לנו דין נשואה רק דין ארוסה כדאית׳ במפרשים ז״ל דמתן תורה היה בסוד אירוסין והחופה יהיה בימות המשיח:

*אמ"ה* מה שמסרנו הקב״ה ביד האומות שני פעמים הוא כדי לעשות כונתו על ידינו ולזכותנו ונמצא דשלח אותנו כדרך המלך השולח לעבדו למדינ׳ הים לעשות שליחותו ועובר עליו מסכנות הדרכים גם שלח לנו בין האומות כדי לקבץ גרים כאומרם חז״ל ועל הסכנות אשר אנו עוברים בין האומות לעשות שליחותו מרבה לנו שכר. ובזה מסתלק קושית הרב ז״ל דאין אדם מוכר לבתו לשפחות אחר אישות דלא מכרנו רק שלחנו בשליחות וראיה לזה ממה דכתיב {ישעיהו נב' ג'} חנם נמכרתם ולא בכסף תגאלו דקשה דמכירה שייך בדמים דבחנם הוא מתנה אך אמר הקב״ה אני שלחתי אתכם בין האומות דרך שליחות והם שלטו בהם ומכרום מאומה לאומה ונמצא שעל חנם נמכרתם דבשלמא אם הייתי מוכר אתכם להם לעבדים אדם יכול למכור את עבדו אבל אני לא מכרתי לכם להם רק שלחתי אתכם ביניהם דרך שליחות וא״כ אין יכולים למכור לכם נמצא דחנם נמכרתם שלא כדין נמכרתם על כן לא בכסף תגאלו אף שיתנו כסף תמורתכם לא תגאלו לצאת מידם בנותנם כסף לכם על מה שפשעו כי אם בנפשותיהם תגאלו שאעשה בהם שפטים עד שתצא נפשם ואז תצאו מידם לשוב אצלי בשליחו׳ שבשפטים שאתן לכם תגאלו:

*ילקוט* תהלים דף קכ״ט ע״א בשעה שהלכו ישראל  על נהר פרת ירד הקב״ה כביכול עם המלאכים ונשאו המשוי מעליהם:

*אמ"ה* כיון שהמלאכים קטרגו בבריאת האדם כאחז״ל באומרם שהם בעלי קטטות וישראל גלו על שנאת חנם כאחז״ל לכן ירד כביכול הקב״ה עם המלאכים ונשאו המשאוי שעליהם להראות כי לא בשביל שהגלם מארצו הסכים עמהם עתה כי לא עזבם ולא יעזוב ועתיד לחזור עליהם אך מסרם ביד אויב ליסרם כאב המייסר את בנו אע״פ שהוא חביב עליו ומוסרו ביד אחר ליסרו ואדרבא זו מתוך אהבה שיש לו עמו:

*ילקוט* משלי דף קמ״א ע"א פרעה היה מחשב להרוג כל בכורי ישראל:

*אמ״ה* פרעה היה מחזיק עצמו לאלוה ולכן חשב להרוג כל בכורי ישראל לפי שעבוד׳ בבכורות ורצה לעקור לראוי{י}ם לעבודה לאלהי ישראל לכן מדה כנגד מדה הרג כל בכורי מצרים שהם המובחרי' שלהם לעבודות הזרות וגם כדי שיבין פרעה בדעתו כי הבל הוא כי הוא היה בכור ואם אלוה הוא יציל את עצמו:

*מדרש* רבה פ"ט דף ר״ד ע״ב בדבור לא יהיה לך אלהים אחרים רמז שם ד' מלכיות:

*אמ״ה* אין בדבור לא יהיה לך רמז המלכות ונרא׳ דכיון שלא גלו כי אם על עוזבם תורת ה׳ כדכתיב על מה אבדה הארץ על עוזבם את תורתי והנזהר מע״ז כאילו מקיי׳ את התור׳ כולה והדבר בהפכו:

*ילקוט* שיר השירים דף ער״ב ע״א כי חולת אהבה אני אמר ר׳ יצחק בראשונה כשהיתה הפרוטה מצויה אדם מתאוה דבר משנה דבר הלכה דבר לימוד ועכשיו שאין הפרוטה מצויה וביותר שאנו חולים מן המלכיות אדם מתאוה לשמוע דבר מקרא דבר אגדה:

*אמ״ה* הקורא פרק א׳ עכשו בגלות ובפרט בזמן הזה שכלתה פרוטה ונתרבו הצרות ונכבד השיעבוד ונחלשו הכ{ו}חות יש לו שכר כהקורא מאה פרקים מקודם בזמן השלוה כשהי׳ ב״ה קיים וכאומר׳ חז״ל אינו דומה מי שקורא פרק אחד בצער לקורא מאה שלא בצער וכו׳ ואם כן הקורא בזמן הזה דבר מקרא ואגדה כקורא דבר משנה או הלכה בזמן הקוד׳ וכשכר של זה יש לזה:













%% ענף גיהנם

*ענין* רבן יוחנן בן זכאי שאמר {מסכת ברכות דף כח' ע"ב} ולא עוד אלא שיש לפני שני דרכים {מסכת ברכות שם: אחת של גן עדן ואחת של גיהנם} ואיני יודע באיזה דרך מוליכין אותי וכו' הענין ששני דרכים יש לגן עדן האחד דרך גיהנם כמו שאמר מוריד שאול ויעל שמשם עולין לג״ע כמ״ש {משלי יד' יב'} יש דרך ישר לפני איש שהוא הולך לג״ע אבל {ו}אחרית{ה} דרכי מות שצריך לילך דרך גיהנם {תהילים טז' י'} כי לא תעזוב נפשי לשאול לא תתן חסידך לראות שחת תפילתו היתה שלא יוליכהו בזה הדרך וזהו שאמר אח״כ {שם יא'} תודיעני אורח חיים וגומר:

*דרך* שני יש שעולים למעלה מיד ועל זה אמר שלמה {קהלת ג' כא'} מי יודע רוח בני אדם העולה ~הוא~{היא} למעלה מיד או אם הוא רוח הבהמה שהיא יורדת למט' שהוא דרך שאול:

*והנה* בכל מקום שתלך הנשמה העמיד הקב״ה אדם אחד מזה העולם ועל זה אמר {תהלים קלט' ז'} אנה אלך מרוחך כנגד קרח ועדתו שהוא ממונה על הרוחות {שם} ואנה מפניך אברח הוא אתמר על מטטרון שר הפנים שהוא גם כן בן אדם מעולם הזה ואח"כ מפרש {שם ח'} אם אסק שמים ר״ל שיעלה הרוח דרך מעלה שם אתה ר״ל שם {ה}עמדת בן אדם אחד מזה העולם שהוא חנוך כמו שאמר בשמים עדי בגמטרי' חנוך אציע שאול ר״ל כשאני הולך דרך שאול והנה כי שם ~העמוד~{במהדורת ווארשא: העמדת} עד שהוא קרח להעיד על מעשה בני אדם וזהו סוד על פי שנים עדים יומת המת שהם חנוך ואליהו בשמים או שלשה עדים עם קרח בשאול מטה שלקחו הקב״ה והוריד לשאול להעיד על מעשה בני אדם וכו׳ נמצא שהעלה לחנוך ולאליהו למעלה מן השמים ואת קרח למטה בשאול להעיד על כל באי עולם: אופן קי״א. מ״ע{:}

*זוהר* פרשה נ״ח בכל יום בעידן צלותא יש מנוחה לרשעים בגיהנם בכל צלותא שעתא ופלגא ע״כ נמצא לפי זה שבכל יום שלשה תפלות יש לרשעי׳ בגיהנם בכל יום ארבע שעות ומחצה הרי בששת ימי השבוע ששה פעמים ארבע ומחצה הרי כ"ז וכ״ד שעות של שבת הרי נ״א שעות בכל שבוע יש לרשעים מנוח׳ בגיהנם וכו':

*בכתבי* האר״י זלה״ה למה נקרא גיהנם כי גי{א} עמוק שהוא שם הינם פירוש כי שני מלאכים יושבים בשערי גן עדן בפתח חיצון כשהנשמה הולכת לג״ע המלאכים רואים אותה צועקים שם לממונים שבפתח גיהנם החיצון שיקחו הנשמה ההיא ומקלעין אותה להם ואומרים להם הנם ר״ל הרי הם בידכם אך אינם הולכין שם המלאכים כי הם קדושים אלא ממקומם צועקים ואז מקבלים אותם ממונים שערי גיהנם ומקלעין אותם לגיהנם ואחר השתלם זמן נידונה מוציאין אותה והם צועקין גם כן למלאכים שבגן עדן ואומרים להם הנם כבר הם טהורים ומקבלים אותם ~וכנוסים~{וכונסם} לג״ע וכו׳ עכ״ל ובזה ההקדמה פי׳ בעל שיח יצחק מאמר עתידה ג"ע לומר אין לי חפץ ברשעים בדף ע״א ע״ג:

*ח'* יש בה שלשה חוליות רמז שלשה פתחים לגיהנם כדרז״ל א׳ בים אחד במדבר אחד בישוב והחית פתוח למטה כי אין שיעור לגיהנם וכל מי שלא קיים מצות מילה שהיא בשמינית לא יצא מתוכה. *ח* מספרה שמונה שכל המצות מתקיימים בשמונה אברים אזנים. עינים{.} לשון{.} נחירים. ידים{.} רגלים. ערוה. והלב עם כלם{.} וכנגדן ח׳ חוטי צצית להנצל משמונה עונשים סקילה{.} שריפה{.} הרג{.} חנק{.} כרת{.} ~מיתת~{מיתה} בידי שמים. מלקות{.} גיהנם. ופסוק {משלי יד' טז'} חכם ירא וסר מרע וכסיל מתעבר ובוטח מתחיל בחית ומסיים בחי"ת שהחכם ירא משמונה דברים הללו ושומר נפשו מעשו' כל רע והכסיל בהפך:

*אמ״ה* המצות מתקיימות בשמונה אברים הנזכרי' דוקא בשמונה שהמילה לשמונה רמז כל מי שהוא מהול דוקא יכול לקיימם כדכתיב {תהילים קמז' יט'-כ'} מגיד דבריו ליעקב חקיו ומשפטיו לישראל לא עשה כן לכל גוי: הר״ר חיים אלפואל:

*עדע״דיה* בגימטריא ע״ל אב"דון כי הוא ממונה על הגיהנם וגם על התורה שנמשלה לאש שנאמר הלא כה דברי כאש נאם ה׳ וכו׳ על כל ~דברי~{במהדורת ווארשא: תלמידי} חכמים אין אור של גיהנם שולט כי הם אש. וקפו״ד שר של גיהנם תחתיו. קפו״ד בגימטריא ק"ץ ולכן ~בין~{בן} ברית אינו מכניס בגיהנם כי אברהם אבינו ע״ה יושב בפתח גיהנם והוא נימול למאה שנה ושרה בת צ׳ כשנימול יצחק בנה. עדע״דיה בגימטריא ~עי גורלך~{במהדורת ווארשא: על גודלך} לפי שהוא ממונה על הגיהנם והרשעים ~נותנלן~{נותנין} תודה להקב״ה וגדולה בגיהנם יותר מצדיק בגן עדן שנאמר כל הנשמה תהלל יה לרבות רשעים שבגיהנם: עדעד״יה בגימטריא ע״ל ~נ״ס~{במהדורת ווארשא: ג"ס} כי כל אדם שיש בו גסות הרוח נופל בגיהנם כדרז״ל במס׳ סוטה:

%%% סוד הכרת והגלגול והגיהנם

*הענין* כי כל העניינים הנמשכים מן הספירות העליונות כלם משורשים בספירות לא במציאותם למטה אלא בבחינת רוחניותם ודקותם למעל' ולזה כל זיווג וזיווג כאשר יעורר ~איר~{אור} הספירה להוליד הנשמה הנה מציאותם משורש בספירו׳ העליונות ~בחכמת׳~{בחכמה} הם במחשבה ר״ל ההויות מחשבות רוחניות ובבינה הם במעשה כי משם סוד אצילות נשמה להתפשט למטה ~מתפשט~{תתפשט} עד סוד זכר ונקבה:

*ועתה* כאשר הנשמה תתנהג בהנהגה רעה דהיינו שתדבק בחיצונים ותטמא עצמה מיד הספיר' העליונה נפגמת מפני שכאשר הנשמה תדבק ברע ישלוט הרע שנדבק בה וישתרש ברוחניות העליון ויעורר משם סוד חושך ופגם וסילוק אור החיים משם והרי הספירות פגומות בחושך זה ושחרות זה שהוא סילוק ההשגחה העליונה וחיי הספירה אור המתלבש בהם וכיון שהחשיך שם מיד הדינים שם וכיון שהדיני' שם מיד החיצונים שם שכל ~חיותם~{חסד לאברהם שם: אחיזתם} אינו אלא בגבורות וזהו הפגם הנזכר תמיד בכל מקום ובכל זמן שהנשמה נפגמת שאינו זוכה אל הקודש דהיינו שתהיה נבדלת מן החיצונים ~ונכנסת~{ונכנסה} אל הקדושה הפגם הזה בספיר' לכן היתה עצה העליונה לתקן הענין זה על ידי שפע הדינין בהם על האדם ואלה הדינין יושפע על האדם בגיהנם ויהיה נידון לא מפני זה {ש}יתוקן פגם הספירה מכל וכל מפני שהפגם לא יתוקן אלא על ידי שתתלבש הנשמה אל הגוף ושם יאכל פרי מעשיו והדינים ההם והוא מעכל ומתקן ~הספירו׳~{הספירה} על ידי שני עניינים האחד על ידי הדינין הנשפעים עליו בעוני בקצרות שנים במיעוט בנים עד ירצה עונו והוא יתנהג בחסידות ומתוך שלא קיים התורה מעושר מקיימ׳ בעוני ובזה נרצה הספירות העליונות ומתקנם ולזה יהיה סוד טורח הגלגולים מפני שהוא נוגע בכבוד גבוה ותיקון עליון זה דרך כלל למציאות הפגם:

*אמנם* דרך פרט הספירות הנפגמות ממש התגלגל עם הנשמה לפי מה שיהיה בחירת האדם בנשמתו או שהוא מבינה או מן החכמה ויתגלגל ~ב~גלגול ראשון בחסד או {שני} בגבורה או שלישי בתפארת כך ממש ~מתפשט מתגלגל~{תתפשט ותתגלגל} החכמה או הבינה של הספירות האלו ולהשפיע שם סוד הפגם ההוא ולתקן המעוות לבשם המר בספירה ההיא כדי שתהיה נתקנת הפגם ~ההוא~{ההיא} בספירה אחרת. המשל בזה היה גלגולו בחסד ופגם שם ונתגלגל בגבורה הנה החסד יורד בגבורה ושם תתגלגל וישפיע הפגם אשר בה עד יתוקן עניינה שם:

*זה* ~ה~כלל מציאות הגלגול וטעמו כנזכר בתקונין והמפתח לכל כי כפי שיעור מקום חציבת נשמ׳ ואצילות מן הספירת העליונות כך שיעור הפגם שפוגם מפני שהפגם תלוי בהשרשת שם הנשמה כנזכר (עין משפ' נהר י״ד) חסד לאברהם:

%%% סוד גיהגם וגלגול

*הענין* שהנפש משתלחת בגלות ראשון גלגול אחד ובגלגול השני אין נפש משתלחת שכבר פסקה הזוהמה והרוח לבד משלחים: ובגלגול הג׳ משלחי׳ הנשמה לבדה:

*והענין* שיש חטא ועון ופשע על החטאים הנפש מתגלגלת על העונות הרוח מתגלגל על הפשעים נשמה מתגלגלת והיינו ובפשעיכם שולחה אמכם פשע ~נגיע~{יגיע} למעלה שפגם באם עליונה: ודע כי לא כל הנשמות יתגלגלו ולא כל הנשמות יכנסו לגן עדן אלא הענין שיש נשמה שפגם עונה יתוקן בהכנסו לגיהנם ואז יכנס~ו~ לגן עדן ~אלא ש~{ו}יש נשמה שפגם ויכנס בגיהנ׳ ויצטריך אחר כך לכנוס אל הגוף בגלגול ולא תכנס אל גן עדן אלא יש חצר ידוע ובאותו חצר הוא מקום כל אותם העתידין להתגלגל ולזה המגולגל שהוא מתגלגל ~לקייום~{וקיום} המצות וכיוצא להטיב אל הדורות האלו הם נשמו׳ בגן עדן ומתנוצצת בגוף למטה ומתגלגלות:

*אמנם* העסק כאן אותם הנשמות אשר לא זכו לגן עדן והם באותו חצר מזומנים עד בא עת פקודתם. והטעם שיש בידם פגם שאין גיהנם מצרפו אלא צרופו בגלגול על ידי עוני או חלש או טיפש וכיוצא מן הגזרות הקודמות אל הנשמה קודם בואה שעל זה רמזו רז״ל טיפה זו מה תהא עליה:

*והטעם* שאין טהרתם בגיהנם הוא מפני שסוד צירוף גיהנם הוא כעין מה שעתה נבאר כי הנשמה שיעור קומה והפגם בה יהיה כעין הבשר המת המאוס בחי שהרופא גורדו ומעמידו על בשר החי והכתם הזה והבשר המאוס הזה שהוא פגם הנשמה אין גרידתה מן הנשמה אלא על ידי גיהנם וכפי שיעור שנהנה מן ~הגיהנם~{חסד לאברהם שם: העבירה} יהיה שיעור ממידתה באש גיהנם עד {ש}שם יגבה בעל חוב לגבות את חובו וכאשר תצא הנשמ׳ מגיהנם תצא כולה מלאה פצעים וחבורות מהבשר המאוס שנטל ממנה ונשאר מקום הפגם גומה דרך משל: והנה כאשר תשאר הנשמה ברמ״ח אברי׳ שבבואה שלה קיימת תכנס לגן עדן ושם יזריח הקב"ה אור שמש עליון דהיינו אור הת״ת מצד הכתר ומשם תתרפ' הנשמה בגן עדן תחתון ואפילו בשעת רפואתה סובלת שם צער בתוך ג״ע כנזכר בזוהר בעובדא בההוא ינוקא:

*ויהיה* המשל בזה ממש אל נגעי בני אדם ואל מחץ מכותם ~שבגיהנם~{שגיהנם} הוא גרידת המאוס והבאוש בלבד וגן עדן הוא רפואת המכות והחבורות והנה נודע שבגשמי אין חסרון אבר ~ל~מעלה ארוכה כלל כיצד אם יחסר יד או רגל או זרוע או עין או לשון או נחיר אין לו תקנה ברפואה ולזה הנשמה שיש לה חסרון כגון שגדלה אשמתו עד לשמים עד שנפגם האבר ההוא שיעור שאין לו תקנה אלא לעקור האבר ההוא מחמת שהוא מאוס או באוש או שני אברים או שלשה היאך אפשר לתקן בגיהנם שהרי יחסר האבר ההוא מכל וכל והשמש לא ירפא מחוסרי אברים ~מחוסרים~ כלל ולזה יצטרך שיקבל עונש גיהנם ולא יגמור שם אלא יצא באבריו מחוסרים ולגמור תקוניו יתגלגל בעולם הזה ואז תתוקן הנשמה בכל אבריה וזה טעם הגלגול של העבירה מפני שאין גיהנם מתקן אותה וזהו שאמרו שאין כל עבירה מתתקנת בגיהנם אלא שיש עבירות שתיקונם בגלגול נוסף על עונש גיהנם ולהתגלגל מכל זוהמתה מיד בלי גיהנם ג״כ יראה שיגבור הרע מאד אלא נידונית בגיהנ׳ שיקל~.~ הרע ומתגלגלת להוסיף הטוב ולהתרפאות ביסורין ותוכחת על עון וכן נזכר בתיקונים אמר רבנן לאתרפא׳ ממסאבו נחית לה בגלגולה (שם מעיין חמישי עין משפט נהר ט״ז) ועיין שם באורך בסוד הגלגול בנהר י״ז י״ח י״ט כ׳ כ״א. פרטיים רבים כאשר יראה עיני הקורא חסד לאברהם:

%%% בסוד גיהנם והגלות

*הענין* כי העון גורם פגם ~חסד לאברהם שם: גם~ בנשמה כנזכר לעיל והפגם הוא שימשוך מהקליפה אליה רוח טומאה והיא נטמאה ונפגמת ברוח הטומאה ההיא והחזיר הנשמה לתוך אשו של גיהנם מקור הרוח הטומאה הנשפע עליו כל דבר אל שורשו אשו של גיהנם מעכל רוח הטמא ומחזירו אליו ונפרד מהנשמה והנשמה ~נשחרת~{נשארת} טהורה ונקיה לחזור אל שורשה שממנה חוצבה והיינו העופרת החוזר אל יסוד העפר הטמא שמשם שורשה וכן ענין הגלות ישראל כי כמו שהם ~נמסרו~{נמשכו} אחרי הקליפות ונטמאו בעו"הז כן הקב״ה מגלה אותם לטהרם בסוד הגלות שעל ידי הגלות ~חסד לאברהם שם: כללות האומה נטהרת ונצרפת בסוד הגלות~ והטומאה הנדבקת בהם בעון חילול התורה בארץ ישראל מתעכל ומתבטל מעט מעט ובעת הגאולה יתלבנו ויתבררו בענין שיצאו טהורים ככסף הצרוף: בעין משפט נהר י״א חסד לאברהם:

*זוהר* פרשה פנחס דף רי״ד ע"א. מעובדין דבר נש נעשין בגדים צואים ומכניסים בו עמהם לגיהנם וזהו ויהושע היה לבוש בגדים צואים דא אינון לבושין דאתלבשא ביה רוחא בההוא עלמא מאי ועומד לפני המלאך מאן מלאך דא מלאך דממנא על גיהנם וממנא על מאן דחמי באינון לבושין עד דאתיב {קלא} ואמר הסירו הבגדים הצואים מעליו:

*מדרש* הנעלם בשעת בריאת האדם קודם שבא לעולם מוליכין אותו לג״ע ואח״כ לגיהנם ומראין לו כל החדרים בגיהנם ומראין ~להם~{לו} החרב ומראין ~להם~{לו} הכלבים עזי נפש ומראי' לו מ״ב היכלות מחשך ואופל וכמה אנשים בשלשלהון בצוריהון וידיהון ורגליהון אסורות וצועקים ווי שהלכנו בהבלי העולם ולא הלכנו לבית הכנסת ולא קרינו שמע דמ"ב שמהן ובעל האסורין ממונה עליהם אח״כ מראין ליה ע״ב חלונות חושך ואופל ובהון עאיל בשלשלהון אח״כ מראין לו חמישים שערים וכלם נקבים נקבים וצועקים ווי שהלכנו בהבלי העולם ווי דלא אזילנא לב״ה ולא למדנו שמא ד״ן בק״ש אח״כ מראין להם ע"ב חדרים וידיהון אסורות בנוקביהון ואומרים ווי לידינו שלא התקשרו תפילין אח״כ מראי׳ לו כל מדות דגיהנם אמר כל בר נש דעלמא יעול באתרא דין ואפילו מאן דאיהו חפשי הה״ד {איוב ג' יט'} קטן וגדול שם הוא ועבד חפשי מאדוניו אלא כל דבר דידע שמא קדישא כדקא יאות הה״ד יקראני ואענהו:

*אמר* רבי יששכר דכפר מנדי דרכן של ישראל לינתן בדיוטא התחתונה של גיהנם שנאמר {שם לד' כו'} תחת רשעים ספקם{.} שלשת רעי איוב הלכו לבית האבל ונדחו מגיהנם דכתיב {שם ב' יא'} ויבאו איש ממקומו{.} איש מביתו איש מעירו איש מארצו אינו אומר אלא איש ממקומו ממקום שנתבצר להם בגיהנם נדחו ונצולו ממנו (מדרש קהלת על פסוק טוב ללכת אל בית אבל):

*אמ"ה* נלמד מכאן כמה כח המנחם את הדאוגים שחברי איוב נצולו מגיהנם על שבאו לנחמו אך ה״ר ידידיה אבולאפיא נר״ו ~פירוש~{פירש} במאמר זה פסוק גבי יעקב {בראשית לז' לה'} ~ויבאו~{לשון הפסוק: ויקמו} כל בניו וכל בנותיו לנחמו וימאן להתנחם ויאמר כי ארד ~את~{לשון הפסוק: אל} בני אבל שאולה {וכו'} שהכונה באו לנחמו להנצל מדינה של גיהנם אם נתחייבו בעבור מכירת יוסף והשיב יעקב כי ארד ~את~{אל} בני אבל שאולה כלומר מהסיבה עצמה שאתם מתנחמים אותי להציל מגיהנם איני מתנחם משום שצריך אני לירד לגיהנם להציל את בני דקבלה בידו שאם ימות אחד מבניו בחייו היה צריך לירד לגיהנם כארז״ל:

*זוהר* חדש (פ׳ בראשית) לית מעיין בעלמא דלית תמן מההוא סלונא דגיהנם בר בארעא דישראל ואלמלא דשתו כל עלמא מההוא ~תמציח~{תמצית} דארעא דישראל לא יכילנא למשתי מנייהו:

*אמ"ה* כשם שארץ ישראל מטהר את האדם כדכתיב וכפר אדמתו עמו כך מימיו מכשירים כל מימי שבעולם מסלונא דגיהנם שמתערב בהם:

*זוהר* {ויקהל} דף ~רי"ב~{רי"א} ע"ב מכניסין הנשמה במקום דנקרא בן ~הגם~{זוהר שם: הנם} ואמאי אקרי בן ~הגם~{הנם} על שם שיש שומרים בפתחא דגיהנם וכן בפתחא דג״ע וכד נשמתא אינה ראויה שומרי פתח ג"ע משליכין אותה לשומרי גיהנם ואמר לון הנם וכד מתלבנא בגיהנם שומרי גיהנם מוסרין אותם לשומרי פתח ג״ע ואומרים לון הנם:

*ספר* החסידים סימן מ״ז משפט רשעים בגיהנם י"ב חדשים בלבד ואחר י״ב דנין לאדם בפורעניות שאינן קשין כל כך כמו הי״ב חדשים:

*אמ"ה* יש בזכרוני שראיתי בכתב שאחר צאת~ו~ האדם מגיהנם ונכנס' בגן עדן גם ש{ם} עדיין דנין אותו על איזה דברים ומורידים אותו ממדרגתו אשר הוא דר שם בג״ע ולפעמים מחייב הדין להוציאו חוץ מג״ע יום או יומים או חדש ימים ויש דינין שדנין אותו שיקבל עונשו שם בתוך ג״ע ע״כ:

*אמ״ה* ויש לדברים אלו סמוכים מרבנן דאמרו {במדבר רבה פרשה כא' סימן כ'} ועשן בחופה למה אלא כל מי שעיניו {עושנות ו}צרות בתלמידי חכמים בעו״הז מתמלא~ות~{במדבר רבה שם: חופתו} עשן לעו״הב וכו' הרי בהדיא דשם בג״ע נענשים בעשן שיש בחופה וכו׳ ועוד אמרו כל הגדול מחבירו נכוים אחרים מחופתו וכו׳ הרי המגיע להם מהעונש שם בג״ע ועוד אמרו הרוגי מלכות אין בריה יכולה לעמוד במחיצתם וכו׳ הרי מהביוש לאותם שלא עלו למדריגה זאת בהיות שאין בכח זכותם ליכנס שם:

*לקט* שמואל גן עדן נקרא קץ הימין וגיהנם קץ הימים וכו׳:

*אמ"ה* לכך אמר הקב״ה לדניאל {דניאל יב' יג'} ותנוח {ותעמוד לגורלך} לקץ הימין{.} כלומר תנוח שם בג״ע שנקרא קץ הימין הבטיחו שלא ישוב בשום גלגול אחר ונקרא ג״ע קץ הימין דלב חכם לימינו של הקב״ה דהיינו התורה דכתיב בה אורך ימים בימינה בשמאלה עושר וכבוד והחכם לבו לימינו של הקב״ה שהוא אורך ימים ולכן זוכה לג״ע שנקרא ימין מדה כנגד מדה לימינו של הקב״ה שהוא אורך ימים והרשעים מוכנים לגיהנם כיון דלב כסיל לשמאלו של הקב״ה דכתיב בשמאלה עושר וכבוד ולב החוטא לשמאל לעושר וכבוד שהוא דבר שייך לימים שעומד בו ומואס לאורך ימים שהוא לעתיד לבא לעולם שכולו טוב שכלו ארוך לכן מדה כנגד מדה יורד לגיהנם שנקרא קץ הימים:

*שם* גן עדן תחתון נברא אלפים ושס״ה שנים קודם העולם שהוא א׳ מס׳ בגן עדן:

*אמ"ה* נראה שרמוז זה בפסוק {בראשית ב' ח'} ויטע ה׳ אלהים ~ב~גן בעדן מקדם כלומר נטיעת גן בעדן היה מקודם העולם וזהו מקדם ר״ל מקודם זה שעולם:

*שם* בזמן ששביתתו בעולם הזה בערב שבת מוציאין אותו מגיהנם וכן במו״ש מעיינין בדין הרשע אם נתכפרו עונותיו אין מחזירין אותו לגיהנם: 

*אמ"ה* ולמה אין מעיינין בדינו בע״ש כשמוציאין אותו מגיהנם כדי שאם נתכפרו עונותיו ילך וינוח בגן עדן בשבת. וי״ל שמא יתחייב עדיין לגיהנם ונמצא מוסיף דאגה על דאגתו בשבת בעומדו חוץ מגיהנם בחושבו כי עדיין יאריך ימים בגיהנם:

*בתשובות* מהר״ם (דף קי״ד ע״ד) ולמדנו אין בין גיהנם לג"ע אלא קיר קטנה ודקה כמין עובי דינר והמאזנים ששוקלים החובות והזכ{ו}יות פלס אחד נטוי על גיהנם ופלס אחד נטוי על ג״ע הזכ{ו}יות מכריעות יורש גן עדן ואם החובות מכריעות יורש גיהנם עכ״ל הקב"ה יצילנו מדינה של גיהנם אכי"ר:





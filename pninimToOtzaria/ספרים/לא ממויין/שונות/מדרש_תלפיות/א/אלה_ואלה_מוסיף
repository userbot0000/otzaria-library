%% ענף אלה ואלה מוסיף

*ר' בחיי* ז״ל פ' שמיני ואת אלה תשקצו מן העוף למה בבריות הרוח אמר מלת אלה גם בפרשת בריות האש הזכיר מלת אלה כאומרו אלה הטמאים לכם לפי שמלת אלה רוחניות ידועה משם אלהים שהיוד והמם כנוי לרבים ועיקר ~המינם~ {במהדורת לעמבערג: המינים} אלה ובא לרמוז כאן כי שתי איסורות שהם האש והרוח הם יסודות דקים ולרוב דקות׳ יחסם הכתוב בשם אלהים  בהרבה מקומות באומרו ורוח אלהים מרחפת על פני המים אש אלהים נפלה ובשתי הפרשיות הראשונות כשהזכיר יסודות העפר והמי' שהם יסודות כבדים גופניים לא תמצא בהם מלת אלה כלל:

*ועוד* י״ל שהזכיר בשתי יסודות הללו לשון אלה כדי לרמוז על ע״ז שכתוב אלה ~אלהוך~ {לשון הפסוק: אלהיך} ישראל וכבר ידעת כי יש מן האומות שהם עובדין לרוח ולאש בהיותם יסודות קלים ומשתחוין להם כדי שתחול עליהם רבוי הטובה וההצלחה ויתגבר מזלם כפי דעתם:

*אמ״ה* נראה לי שביסוד הרוח והאש אמר מלת אלה משום דאל קשה ואלה קשה מאל כי את כל התועבות האלה עשו אנשי הארץ כדרז״ל ובהיות שביסוד האש והרוח שהם יותר רוחניים טועים בהם הרוב העובדי ע״ז לכן נאמר בהם אלה שהוא קשה כמדובר כי את כל התועבות האלה עשו אנשי הארץ:

*תנחומא* פ׳ שמות ואלה שמות בני ישראל מוסיף שבח על הראשונים הבאים
מצרימה:

*אמ״ה* יובן בדרז״ל במקום אחר שתחילה יכנסו בגלות פמליא של מעלה וזהו אומרו כאן מוסיף שבח על הראשונים הבאים דהיינו המלאכים שבאו תחילה:


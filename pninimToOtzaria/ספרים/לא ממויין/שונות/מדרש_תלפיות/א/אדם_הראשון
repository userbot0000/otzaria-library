%% ענף אדם הראשון

*ירושלמי* דנזיר פ״ז אמר ר' יהושע בן פזי מלא תרווד א׳ נטל הקב״ה ממקום המזבח וברא בו׳ אדם הא׳ אמר הלואי יברא ממקום המזבח ותהא לו עמידה הה״ד וייצר את האדם עפר מן האדמ׳ וכתיב מזבח אדמה תעשה לי מה אדמה שנאמר להלן מזבח אף כאן מזבח וכן הביאו הרמב"ם ז״ל בה׳ בית הבחירה ע״כ:

*האר״י* זלה״ה קודם שחטא אדם הראשון לא היה מותר לאדם לאכול שום בריה חי כי אם עשב השדה מטעם כי אז קודם החטא היו כל בעלי חיים במדרגה עליונה אשר היו אפשר להם להיות ולא היו צריכים לאכילות האדם שהוא יתקן אותם על ידי אכילתו אבל אדם הא׳ תיקן אותם תחלה קודם החטא על ידי שקרא להם שמות לזה שור ולזה אריה כי ~כקריאת~ {במהדורת לעמבערג: בקריאת} שמות להם תיקן אותם והמשיך להם רוח חייתם ונשמתם ממקו׳ מחצבתם ומדרגתם ולא היו צריכים לתיקון אחר ולכן נאסר לו כל בשר אפי׳ קודם החטא: אמנם הצומח והדומם היה צריך לתקנם אחר כך על ידי ~עבודת~ {במהדורת לעמבערג: עבודה} והאכילה ~וההקדמה~ {במהדורת לעמבערג: ובהקדמה} שם באורך:

*אבות* דרבי נתן) רבי יאודה בן בתירא אומר אדם היה מיסב בגן עדן ומלאכים עומדים בג״ע לקראתו וצולין לו בשר ומצננין לו יין בא נחש וראה אותם והציץ בכבודו ונתקנא בו ע"כ:

*שם* ויצר ה׳ אלהים באדם כל מה שבא בעולם תרא׳ משם שהמאמר ארוך מאד:

*עשרה מאמרות* אם כל חי סי' ל״ג דף נ״ט ע״א מה שאמרו חז״ל אדם קרא שם להקב״ה נרמז בכתוב דכתיב ויקרא להם שמות וסמיך ליה ולאדם דמשמע שגם לעצמו קרא שם ויש על ולאדם זקף גדו׳ שצורתו *ו* ושני יודין כ״ו כמספ׳ שם הוי״ה:

*זוהר* בראשית פ' ס״א) אדם נאסר לו בשר בהמו׳ וחיות לפי שצפה הקב״ה שהנחש יחטיא את האדם ולכן הרחיקו מכל בעלי חיים שלא יהיה לו עסק עמהם אולי לא יבא לידי עבירה ובכל זאת לא הועיל לו: 

*עשרה* מאמרות דף ל״ה ע״ג) הקב״ה גזר על אדם הראשון כי ביום אכלך ממנו מות תמות ואדם התפלל שלא יהיה זה ממש באותו היום אלא ימתין לו יומו של הקב״ה בכדי שיעשה תשובה וגזר על עצמו תענית כל ימי חייו תתק"ל שנה כמנין תענית והיה זה באותו היום בשעת מנחה דכתיב ביה ת״כון ת״פילתי ק"טורת ל״פניך ר״ת תתק״ל וסופי תיבו׳ ניתך ~יגזר~ {במהדורת לעמבערג: וגזר} על עצמו התכת דמו בתעני' והנה תתק״ל עם דם בגימטריא תתקע״ד דורות אשר קומטו בלא עת כי השתדל בתקנתם כמבקש רחמים על חבירו והוא צריך לאותו דבר צורת הדין שהוא נענה תחלה וכן תפילתי בגימטרא תתק״ל כי דגוש בלמ״ד במקום יוד והנה בעבור שהיה אז תפילת המנחה שהיתה תפלה ראשונה לבאי עולם על כן הזהרו רבותינו על תפילת מנחה וכן אמרו אין מחנכין את מזבח הזהב אלא בקטורת הסמים שבין הערבים כי הקטורת הוא רמז לכונת תפילת המנחה בין הערבים כי הקטורת בחשאי וזה כונת הלב:

*ילקוט* איכה) כשעבר אדם הראשון ואכל נכנסו הדורו׳ אצלו אמרו לו אפשר שהקב״ה גזר עליך במדת הדין שתמות א"ל ח״ו אני שעברתי צווי הקב״ה וגרמתי מיתה לעצמי על שאכלתי: 

*ירושלמי* דע״ז דף ל״ט ע״ג) רב אמר קלנדס אדם הראשון התקינו כיון ~דחיא~ {במהדורת לעמבערג: דחמא} {במהדורת אזמיר: דחזא} ליליא אריך אמר אוי לי שמא שכתוב בו הוא ישופך ראש ואתה תשופנו עקב שמא יבא לנשכני ואומר אך חושך ישופני כיון דחמא יממא אריך אמר קלנדס קלון דיאו:

*אמר המאסף* כל מה שהצדיקים נותנין שבח והודאה להקב״ה באותו ענין מבקשים הרשעים להכעיסו שהרי אדם הראשון נתן הודאה ואומות העולם קבעו אותו יום לע״ז ובשם קלנדס כדאיתא בבלי הוא כיון לשם שמים והם קבעום לע״ז וכונת הרשעים בזה לינק מהקדושה כי הוא חיות שלהם על דרך סביב רשעים יתהלכון ולכן בכל דבר שבקדושה מבקשים לעשות דוגמתו כי הקליפה נמשלה לקוף שכל מה שרואה לאדם עושה עושה כמוהו: 

*זוהר חדש* דף י״ד ע״א) לולי שחטא אדם הראשון היה שולט במלאכי עליון ומשרתי עליון ותהו׳ וארץ כי האדם כלול ממלאכים וממשרתי עליון וכח התהום וכח הארץ שיש בו ארבע יסודות רוח מים אש עפר עושה מלאכיו רוחות הרי רוח משרתיו אש לוהט הרי אש יסד ארץ על מכוניה הרי עפר תהום כלבוש כסיתו על הרים יעמדו מים הרי מים נמצא כלול מארבעת׳:

*ספר הפליאה* כשנשתלשל אדם הראשון ושמו הקב״ה בגן עדן ירד מלאך ולמדו וכתב לו ספר והזהירו על כל דבר ודבר והראה לו סדר האצילות וסבתו והראהו השתלשלות העול' והראה לו אבריו וגידיו וכל מה שנברא בגופו סבתו וענינו והראה לו דור דור ודורשיו דור דור וחכמיו וידע ענין איוב וסבתו ועשה אותו הספר והיה עד ימי חזקיה וכו׳ ורבו של אדם הראשון רזי"אל שמו ומסר לו קבל' בספר ובעל פה והחכימו והעמידו על כל העתידות: 

*רות הנעלם* עמוד קפ״ג) אדם הראשון עדיין מתודה על חטאו בכל יום ויום שתי פעמים כשרואה האבות ואחר כן רוא' כל הצדיקי׳ שיצאו ממנו:

*רבינו בחיי* ז״ל פ' בראשית אדם הראשון חטא אעפ"י שלא היה בו יצר הרע כמו המלאכים שפעמים נוטים מדרך הראוי כמו שאמרו במלאכי סדום שתלו בהם הגדולה ואמרו כי משחיתי׳ אנחנו ~וכד בתיב~ {במהדורת לעמבערג: וכדכתיב} ובמלאכיו ישים תהלה:

*כנפי יונה* חלק ג׳ סימן נ״ד המלאכים היו צולין בשר לאדם הראשון וכו׳ והבשר שאכל אדם הראשון היה הבהמה הרובצת על אלף הרים: 

*ילקוט איוב* משם התנחומא) ביד כל אדם יחתום לפי שהראה הקב״ה לאדם כל הדורות ונתנם בספרו של אדם שנאמר זה ספר תולדות אדם אמר ליה ראה [על מה שהבאת מיתה לצדיקים כיון ששמע אדם כך התחיל מצר אמר לפניו רבונו ש״ע וכך עשית בעולמך מה איכפת לי על הרשעים שהם מתים אלא על הצדיקים שלא יהיו מתרעמים עלי אמר ליה בבקשה ממך שלא תכתוב עלי שהבאתי מיתה ~עליה~
{במהדורת אזמיר: עליהם} אמר לו הקב"ה כך אני עושה כיון שבא אדם ליפטר מן העול׳ נגלה עליו הקב"ה ואמר לו כתוב מעשיך שעשית שאתה מת על מעשיך והוא כותב והוא חותם ולעתיד לבא כשיבא הקב״ה לדין על בריותיו מביא כל הספרים של בני אדם ומראה להם מעשיהם לכך נאמר ביד כל אדם יחתום:

*אמר המאסף* דברי מאמר זה מגומגמים באומרו וכך עשית בעולמך מה איכפת לי על הרשעים שהם מתים דמה תשובה זו על מה שאמר לו הקדוש ברוך הוא ראה על מה שהבאת מיתה לצדיקים שהרי הקב״ה לא נתרעם עליו כי אם על מה שהביא מיתה לצדיקים ומה משיב מה איכפת לי על הרשעים ועוד איך קאמר כך אני עוש׳ דסוף סוף כתיב כי עפר אתה ואל עפר תשוב על מה שחטא ונמצא שכתב שהמיתה בעבורו וכמו שדרשו חז״ל כי ביום אכלך ממנו מות תמות מיתה לך מיתה לדורות נמצא דאומרו כי עפר אתה ואל עפר תשוב היא קללה לו ולכל העולם ועוד אעפ״י שבשע׳ פטירתו של כל אדם אומר לו הקב״ה שיכתוב עונותיו כדי שידע שעל עונו מת סוף סוף אדם הראשון גרם לו שאכל מן העץ והוציא יצר הרע בעולם המחטיאו וגורם לו מיתה:

*אמנם* כוונת המאמר שאדם הראשון רוצה להתנצל ממה שגרם מיתה לצדיקים בערך הטוב הנמשך מחטאו שרשעים יאבדו וזהו אומרו מה איכפת לי על הרשעים שמתים רומז כלאחר יד ~דעפ״י~ {במהדורת לעמבערג: דאע"פ} שגרם מיתה לצדיקים עכ״ז מה איכפת ליה מזה כיון שגרם מיתה גם לרשעים ואין להקשות שאם לא היה חוטא לא היו רשעים בעולם שחטאו גרם במציאות היצר הרע משום דסוף סוף היצר הרע היה מוכרח להיות כדי שיהיה שכר ועונש כמו שפירשו חז״ל ואפשר שגם זה רומז בדברים אלו כי כיון שמוכרח להיות האדם בעל בחירה ורצון כדי שיהיה שכר ועונש הוא יתברך גרם לו לחטוא וכדחז״ל על פסוק נורא עלילה על בני אדם שמוכרח המיתה להיות בעולם וגילגלה הקב״ה על ידו של אדם הראשון ולרמוז לזה אמר אדם הרא׳ וכך עשית בעולמך כלומר שהבאת מיתה לצדיקים מה איכפ׳ לי על הרשעים שמתים שכיון שהקב״ה הזכיר צדיקים הזכיר הוא רשעים לרמוז שעל ידי אכילתו יש בחירה ורצון שנמשך מזה מציאות צדיקים ורשעים וזהו כוונתו כדי שיהיה שכר ועונש וא״כ אין ~כך~ {במהדורת איזמיר: לך} עון אשר חטא במה שנמשך המיתה ע״י: 

*אך* אמר אדם מיצר לי על מיתת הצדיקים שלא יתרעמו עלי כלומר הן אמת שהמיתה היתה מוכרחת בעולם אמנם יתרעמו עלי שבהיותי יציר כפיו של הקב״ה למה נמשכה על ידי ולא ע״י אחר:

*ולכן* אמר בבקשה ממך שלא תכתוב עלי שהבאתי מיתה עליהם אמר ליה הקב״ה כך אני עושה כלומר לא כשם שאתה אומר שלא אכתוב שאתה הבאת מית׳ אלא שאני כותב כי עפר אתה ואל עפר תשוב וכדי להצילך מתרעומת הצדיקים איך נמשך מידך להם מיתה כך אני עושה שיכתבו איך מתו בעונם וכיון שהם יודעים שהמיתה היתה מוכרח׳ להיות אלא שיש מקום להם להתרעם למה נמשכה על ידך ולא על יד אחר בראותם הם שיש בידם עון כי אין צדיק בארץ אשר יעשה טוב ולא יחטא ישמחו ויעלזו למפרע שהמיתה נמשכה על יד אדם גדול כמותך יציר כפיו של הקב״ה שחטא וגרם המיתה רעה זה שבח להם שדומים לאדם הראשון שחטא מה שאין כן אם אדם הראשון לא היה חוטא כי אם אחר אחריו שבחטאם הצדיקים גנאי הוא להם שמשוין עצמן להדיוט שחטא שלפני אדם הראשון יציר כפיו של הקב״ה כלם הם בחינת הדיוטות:

*וייצר* ה' אלהים וגו׳ כשברא הקב״ה לאדם צבר עפרו ממקום בית המקדש וגבלו מכל מימי עלמא: (יונתן בן עוזיאל):

*אמ"ה* יש בעולם מים מתוקים מים מלוחים מים סרוחים כדאיתא באבות דר׳ נתן עיין שם ונראה דאומרו שגבל העפר שלו מימי עלמא ר״ל במים מלוחים ומתוקים וכו׳ כדי שיהיה באדם בינות אלו שמי הפה מתוקים ומי העין מלוחים ומי החוטם סרוחים:

*שם* על פסוק ויעש ה׳ אלהים לאדם ולאשתו כתנות עור היה מעור שהפשיט מהנחש:

*אמ״ה* עשה להם כתנות מעור של נחש כדי לפתוח להם פתח של תשובה שיראו החטא נגד עיניהם תמיד ויתעוררו אל התיקון על דרך וחטאתי נגדי תמיד וכמו שכתב בספר החסידים שדוד המלך ע״ה כת׳ חטאו בכותל ביתו כדי לראות ולזכור תמיד ולדאג עצמו עליו ובמקום אחר כתבתי כל הדעות הנמצאים בענין אלו הכתנות עור: 

*שם* על פסוק וישלחהו ה׳ אלהים מגן וגו׳ כשיצא אדם מג"ע אזל וישב בהר המוריה:

*אמ״ה* ישב בהר המוריה בהיות המקום יותר מוכן לקבלת התפילה כדי להתפלל שם על חטא ושישמע תפלתו מיד:

*עוד* י״ל ישב בהר המוריה מקום שעתיד הקב״ה לכפר עונותיהם של ישראל לומר כשם שעתיד אתה רבש״ע לכפר עונותיהם של ישראל במקום זה גם כפר על חטאתי ובפרט החטא של אדם הראשון היה בשוגג וכמו שמבוא׳ אצלי באורך שא״הר הבין מדברי הקב״ה שהוא בעצמו אינו יכול ליקח מהפרי אבל על ידי אחרים יכול ולכן כששאל לו הקב״ה אם עבר על צוויו השיב ~האשה נתת~ {לשון הפסוק: האשה אשר נתת} לי היא נתנה לי ואוכל כלומר קיימתי הצווי כיון שאני לא שלחתי יד וכו׳ עוד אפשר שישב בהר המוריה מקום שעתיד המקדש ליבנה לרמוז שכיון שעל ידי בנין המקדש היה העולם מתבסם קצת מחטאו כמבואר באורך בענפים אחרים עיין שם אין ראוי להענישו מיתה בו ביום: 

*ובזה* מתישב למה לא מת בו ביום עצמו שאכל כאשר אמר לו הקב״ה כי ביום אכלך ממנו מות תמות כי כיון שמיד ישב בהר המוריה דרך תשוב׳ כמדובר לכן נתבטל ממנו גזרת המיתה בו ביום: 

*עי״ל* עם מה שפירש חז״ל שהמיתה היתה מוכרחת בעולם כדי שיראו מהקב״ה כדכתיב והאלהי' עשה שיראו מלפניו נורא עלילה על בני אדם וגלגלה הקב״ה על ידי אדם הראשון ועל ידי זה נמשכה ענין הבחירה כדי לתת שכר ליראי ה׳ ולחושבי שמו והדבר בהפכו וכו׳ ונראה דלזה הלך וישב בהר המוריה ההר שבו נתנה התורה כנזכר בענפים דלעיל משם רז״ל שנעקר הר המוריה ובא במדבר ועליו ניתנה התורה והוא הר סיני וכו׳ לרמוז להקב״ה שאין ראוי להענישו כל כך על שעבר צויו כיון שנשלם כוונתו בזה היות האדם בעל בחירה מקבלי דת מצד בחירתם יותר מכל אומה ולשון והייתם מקיימי מצות לתת להם שכר ועונש לעוברים בה:

*זוהר רות* שת נתעסק עם אדם הראשון ויש אומרים הקב"ה נתעסק בו:

*אמ״ה* נתעסק הקב״ה בו לקוברו כשם שנתעסק עם מרע״ה להודיעך שנתרצה תשובתו לפני הקב״ה וחביב לפניו כמשה רבע״ה שנתן תורה לישראל כתוב בה והנה טוב ודרשו ז״ל והנה טוב זה יצר הטוב מאד זה יצר הרע ועוד דרשו והנה טוב זה מות שנמצא שעל ידי שהוציא אדם הראשון יצר הרע בעולם יש שכר ועונש שכר לעוסקים בה ועונשים לעוברים עליה ועל ידי המיתה שהביא יראים מהקב״ה וכדחז״ל על פסוק והאלהים עשה שיראו מלפניו באופן ~שבין~ {במהדורת לעמבערג: ישבין} אדם ומשה נתיסד העולם ולכן להודיעך ששניהם שוין לפניו נתעסק בקבורת שניהם ומה גם אדם ר״ת אד״ם דו״ד מ״שה שכלם עולים בשורש אחר ומ״ד שנתעסק בו ידוע שנקרא שת שממנו הושתת העולם יבא הרמז אעפ״י שאתה הולך לעולם הבא כבר הנחת זרע כשר בעולם כמותך שימלא מקומך:

*רבינו בחיי* ז״ל אדם הראשון חטא אעפ״י שלא היה בו יצר הרע כמו המלאכים שלפעמים נוטים מדרך הראוי כמו מלאכי סדום כמו שאמר הכתוב ובמלאכיו ישים תהלה:

*אמר המאסף* נראה לי שאדם וחוה אכלו בסוברם שלא חטאו אדם סבר שהצווי היה שלא יקח הוא בעצמו מן העץ לאכול אבל על ידי אחר שרי ולכן השיב האשה אשר נתתה עמדי היא נתנה לי ואוכל וא״כ לא עברתי על צוויך ולזה אמר אכלתי ואוכל כמו שדרשו חז״ל כלומר אכלתי באופן שיכול אני לחזור ולאכול כיון שלא חטאתי וחוה סברה שכיון שהעץ עצמו ראוי לאכילה הצווי היה לא תאכל מן העץ מכלל שהפרי מותר ולכן ותקח מפריו ותאכל והכל רצון אלהים כדי שיהיה בחירה ורצון: 

*מוהר"ר* אלישע גאליקו ז״ל) בפ׳ קהלת על מאמר חז״ל ר״י בר סימון בשם ר׳ אליעזר אמר הקב"ה ברא לאדם הראשון מלא כל העולם כלו מן המזרח למערב מנין שנאמר אחור וקדם צרתני מצפון לדרום מנין שנאמר ולמקצה השמים ועד קצה השמים ומנין אף בחללו של עולם שנאמר ותשת עלי ~כפפה~ {במהדורת לעמבערג: כפכה} ע״כ כל זה לדורות שהוא עיקר הבריאה ובו תלוים כל העולמו׳ ובו ברא השי״ת דוגמת כל העולמות בגופו ועצמותיו ממש ע״כ:

*תקונא נ"א* בראשית ברא אלהים את השמים ואת הארץ חמש אתוון כחושבן
ה׳ אלף דלת מן אדם הכי סליק לחושבן חמש ורזא דמלה ואד יעלה מן הארץ והשקה את כל פני האדמה: 

*מדרש רבה* פ' נשא ו׳ דברי׳ נחסרו בעון אדם הראשון ועתידין לחזור על ידי המשיח וחד מהם היא חקוקה ונחלקו בה חד אמר מאתים אמה וחד קאמר ק׳ אמה וחד קאמר ש' אמה וחד קאמר ~ט׳~ {במהדורת לעמבערג: נ'} ~מאית~ {במהדורת לעמבערג: מאות} אמה עיין שם:

*זוהר* פ׳ קדושים דף מ״ג ע"ב: תנינן שפירו דאדם קדמיתא דקיטרא עלאה מזיהרא דנהרא שפירו דחוה דלא הוו יכלין כל בריין לאסתכלא בה ואפילו אדם לא אסתכל בה עד ההוא זמנא דחבו ואודעת שפירו דלהון כדין אסתכלא לשמשא בה אדם ואשתמודע בה הה״ד וידע אדם את חוה אשתו וידע בכולה וידע בתשמיש וידע דאשתמודע בה ואסתכל בה:

*כתיבת יד* כי ביום אכלך ממנו מות תמות וקשה ולמה לא המיתו באותו יום י״ל שכל העולם לא ברא הקב״ה אלא בשביל האדם אם היה ממיתו באותו היום היה צריך לברא עולם אחר לכן נתן לו הקב״ה מיומו אלף שנים עד שיוציא ממנו זרע ואח״ב ימיתנו: ויש מפורש׳ בשביל שישב בתענית באותו יום שאכלו והתפלל לכן ניתן לו להיות שנים כמנין תענית:

*אמ"ה* כיון שביום שאכל מיד עמד בתשובה לכן לא המיתו להראות כח התשובה שעליה נתיסד העולם כדחז״ל בראותם שבטל דברו דאמר כי ביום אכלן ממנו מות תמות בעבור שעמד בתשובה ואם היה ממיתו מעול׳ יסוד העולם על התשובה היא לבטלה ח״ו ואפשר שזה עצמו רמז הקב״ה בדבריו אומרו מות תמות ורז״ל דרשו מה שדרשו וכפי דרכינו עשה תנאי עמו שימיתנו אם לא יעשה תשובה כלומר כי ביום אכלך ממנו מות אם תמות אחר אכיל׳ כלומר שתשאר בחינת מת שהרשעים קרוים מתים מכלל שאם יעשה תשובה לא ימות:	

*תקון* אדם הא׳ בשאר צדיקי׳ הבאים דע כי בביא' כל צדיק וצדיק נשלם אה״ר ממה שגרע בתחיל׳ על ידי חטאו כי כל צדיק וצדיק הוא אשר א' מאבריו כי כל הנשמות הבאים בעולם הם בסוד הנשמות שנשארו מאדם הא׳ עצמו וגם באים הנשמות שנשארו מאדם הראשון אחר שחטא ודע לאחר ביאת המשיח תקנו אז כל הפגמות של אדם הא׳ ויהיה אז שלם באבריו ובנשמתו כמו בתחילה הן מה שנשארו בו כלם יחזרו אליו ויהיה כמו בתחלה ויתקן נהר כ״א ע״י חסד לאברהם:

*ס׳ הפליאה* אמרו חז"ל אדם הראשון מושך בערלתו היה וכו׳ ודבר תימה הוא להרהר על יציר כפיו של הקב"ה שבראו במעלה גדולה על כל יתר הנבראים הבאים אחריו ונתן לו מצות שכליות וזוהר אלהיו עליו א״כ איך הוציאו מפיהם דברים הללו ושמא עולה בדעתכם לומר שאינו כן כמו שאמרו חז״ל הם אמת ודבריהם אמת אבל עוורים אתם בכונת דבריהם ~ורע~ {במהדורת לעמבערג: ודע} כי נחש הקדמוני נקרא ערלה ואדם נמשך אחר עצת הערלה הוא הנחש כי היא הסיתו להפריד הפרי מהאילן וא"כ ~מאנה~ {במהדורת לעמבערג: ממי} ינק הפרי אם לא מן הערלה אחר שהוציאו יניקתו וזהו מושך בערלתו היה:

*אמר המאסף* דרשתי ברוב עם הדרת מלך כוונת מאמר זה אדם הראשון מושך בערלתו היה מין היה כופר בעיקר שאינן דברי׳ כפשוטן אלא מין היה ר״ל מובחר מין האנושי כיון שהיה יציר כפיו של הקב״ה ~ורדרז״ל~ {במהדורת לעמבערג: וכדרז"ל} גלגל עקיבו מכהה גלגל חמה נמצא שהיה מובחר המין אנושי ר׳ פלוני אומר מושך בערלתו היה כלומר בהיות מובחר המין לא נמצא בו שום פיסול רק אחד ואשרי מי שחטאיו ספורות והוא שמשך בערלתו כלומר שאכל מהעץ שהיה לו ערלה כיון שצוהו הקב״ה שלא יאכל ממנו וכדרז״ל אמר הקב״ה לאדם הראשון בניך עתידין לשמור הערלה ג׳ שנים ואתה לא שמרת אותה אפילו שעה אחת וכו׳ נמצא שהאילן שאכל ממנו לגביה ערלה היה וזהו מושך בערלתו היה ורבי פלוני אומר כפר בעיקר כלומר ואף עם זאת לא היה נחשב לו לעון חמור כל כך אכילת מהאילן אם צווי שני או שלישי אך הכעס נתרבה עליו לטורדו מג״ע ולגזור מיתה לו ולדורות בעוברו מיד הצווי הראשון שנצטוה עליו צווי ראשון וכו׳ והארכתי בראיות הפסוקים כמפורש בחיבור הדרושים אשר לי וערבה לה׳ ולחכמי ישראל כששמעו הדרשה:

*ס׳ החסידים* סי׳ תק"א המוליד ממזר לא קיים מצות פריה ורביה אדם הראשון היה מסוף העולם ועד סופו ובקשו מלאכי השרת לומר קדוש קדוש כי היה מלא כל הארץ בא הקב״ה ומעטו ונטל מאבריו קצת והיו מונחים חתיכות מבשרו סביבותיו אמר אדם להקב״ה רב״שע למה אתה גוזלני הטוב לך כי תעשוק תמאס יגיע כפיך וכתיב ותשת עלי כפכה אמר ליה אני אחזור לך פרו ורבו ומלאו את הארץ כבראשונה והיינו דאמרינן אין בן דוד בא עד שיכלו נשמות שבגוף א"ל הקב״ה טול אלו החתיכות ותפזרם בכל הארץ ומקום שתולי׳ ותשליך אותם שם ישובו לעפר כשהיה מתיישב המקום מזרעך ובמקום שתגזור לזרעך לישראל שם יהיו ולגוים שם יהיו שנאמר ארץ לא עבר בה איש ולא ישב אדם שם שלא זרע שם מבשרו מכאן יש לומר למוליד ממזר לא מבע׳ שלא קיים פריה ורביה אלא שמעכב את המשיח ואותו ממזר שמוליד לא יוליד בנים דלא חיי כטרפה ולא חיה ואילו אותו הזרע שהזריע בפיסול היה מזריעו בכשרות והיה הוליד בן או בת שהיו מתקיימים והיו מולידים בנים אחרים נמצא שהפסיד כל זה והפסיד מגוף אדם הראשון:

*אמר המאסף* זה הטעם עצמו שאמרו חז״ל על שכבת זרע לבטל׳ שמעכב הגאולה משום שאם מוליד מאותו זרע בן או בת ממעט נשמות שבגוף ומקרב הגאולה ונראה שתשובת זרע לבטלה הוא להרבות בלימוד התורה לשמא שכיון שחטאו גרם עיכוב בגאולה יעסוק בתורה שהוא תיקון על חטא שגרם החרבן שהוא ביטול התורה כדכתיב על עזבם את תורתי ונמצא שהוא רחיקה על עון זרע לבטלה יקרבנה ע״י התורה לתקן המעוות שנחרב הבית על ביטול התורה ובהיות עוסק בה לשמה יקרבנה:

*ושאל* לי אחד כיון שעון זרע לבטלה מרחיק הגאולה בזמן הבית שהיא גאולה לישראל מה היה גורם והתשובה שגם אז היה גורם הרחקת הגאולה משום שאם באותו זרע היה מוליד בנים ובנות היה ממעט נשמות שבגוף ועכשיו בגלות לא היה צורך שהות כל כן להמתין עד שיכלו אותם הנשמות שמנע מלהביא:

*שלשלת הקבלה* דף ו׳ ע״ב כיון שאדם הראשון היה יציר כפיו של הקב"ה בודאי שהיה במדרגת משה רבינו ושלמה בכל מה שאפשר וגם אין ספק שבדרך טבע כל האבות מבקשים שישלמו בניהם כמותם ויותר כפי האפשרות כי האב ~מלמד~ {במהדורת איזמיר: ומלמד} אינם מקנאים בבנו ותלמידו אם כן אדם מסר כל חכמתו לשת בנו ומהם נשתלשל לנח ואברהם ודורותיהם עד מתן תורה שאז הקב״ה מסרה בגילוי אל משה רבינו ולכל ישראל ומהם נשתלשלה אל דור ודור עד היום הזה:

*אמר המאסף* בפירוש מצאתי במדרש דברי המחבר שהקב״ה מסר לאדם הראשון סודות עליונים ורזין טמירין ומה שהיה ויהיה בכל דור ודור וכבר כתבתי מזה בענפים אחרי׳ באופן שהיה במדרגת משה ושלמה:

*לוחות הברית* דף רע״ה ע״א נשמת אדם הראשון מן ספירת החכמה הנקרא אב ונשמת חוה מספירת בינה הנקראת אם כמבואר בזוהר:

*אמר המאסף* כיון דנשמת חוה מס׳ בינה דדינין מתערין מינה לכן נמשך על ידה דינין בעולם שהביאה את המות ומאכילתה נמשך יצר הרע בעולם המעורר דינין תקיפין:

*כתיבת יד* האדם הוא אחרית ההרכבה בעולם לכן הוא כלול מהכל והנה כשהוא טפת זרע הנה הוא דומם וכאשר משתנית בתנועת כמו׳ הנה הוא צומח וכאשר הוא התנועע השינוי הנה הוא משתנה בחיות נקרא חי וכשמתנועע תנועת ההעתקה מענין לענין הנה נגדר בגדר מהותו שיקרא חי מדבר והנה מיני החי הם שלשה בהמה חיה ועוף ומדבר ולכך כדמות המרכבה לארבעה והאדם שהוא אחרית המרכבה מחויב שימצאו בו כל ענייני מיני החי בחלקי נפשו וחלקו ושכלו יתעלה בהם וכשהשיג שכלו מתוך אותה ההשגה השיג מאין נשפעו כל אלה הכחות: 

*ספר תהלות* ה"ר ן׳ עזרא האדם יש לו על הכח ג' דברים החיות וההרגש ושיעור הקומה ופרצוף הפנים: 

*רקאנטי* פ׳ תצוה דף קי"ר ע"א יש לך לדעת כי מחטא אדם הראשון שהטיל הנחש פגם בצורה עליונה לא נשלמה הצורה עד ז' ימי המלואים מליאים ממש:

*אבות דר׳ נתן* סוף פרק א' אדם הראשון הקריב בשבת וכו׳ קשה איך חילל שבת ח"ו ותירץ בלקט שמואל פ׳ ויקרא מוכרחים אנו לומר עולת תמיד היה שדוחה את השבת: 

*ספר הפליאה* שור שהקריב אדם הראשון נקבה היה ואמאי קרי ליה פרה על שקירב הנקבה שהיא הפרה אצל הזכר קראו שור ומהו קרן ~אחר~ {במהדורת לעמבערג: אחד} היה במצחו זהו שאמרו ויקרא את שמם אדם אז ויברך אותם אמר ליה אם כן הראני בעולם השפל שור של קרן אחד כי אי אפשר שאין דוגמתו למטה אמר ליה אחד היה והקריבו א"ל אם כן בטל מין אחד מן העולם אמר ליה ר׳ שור של שני קרנים היה ועקר האחד והקרן השני במצחו ואותו שעקר היכן היא א"ל לקחו קין מידו א"ל אמור לי קין יש לו קרן אחד ובו נגחו או לא אמר ליה מועד הוא ואינו רשאי לנגוח:

*אמ"ה* יש להוכיח גם כן מהגמרא מס׳ ע״ז פ״א שהשור שהקריב אדם הראשון משני קרנים היה אלא שנעקר ~האחר~ {במהדורת לעמבעארג: האחד} וכשהקריבו היה מקרן אחד מדקאמר שם הקריב שור שקרניו קודמין לפרסותיו וכו׳ באומרו שקרניו קודמין תרתי משמע וכשאמר שמואל שור שהקריב אדם הראשון קרן א׳ היה במצחו שנאמר ותיטב לה׳ משור פר מקרין מפריס מקרין תרתי משמע אמר רב נחמן מקרן כתיב וכו׳ אמר מקרין דמשמע שתי קרנות ומקרן כתיב דמשמע ~אחר~ {במהדורת לעמבערג: אחד} לומר שנולד בשנים ונעקר האחד כמדובר לא פליג אדלעיל שקרניו קודמין דתרתי משמע:

*סודי רזי* בהיות ~המים~ {במהדורת לעמבערג: המית} אינם מקבלים טומאה כי האדם לא קרא להם שם:

*ספר רזיאל* אדם הראשון ידע כל מלאך ושרף וחיות הקדש וכל ממונים ושמותם לפי ~ששליחותם~ {במהדורת לעמבערג: שכלי חותם} לולי לא היה אדם הראשון לא היה על ידי מי להשתלשל קדושה לכל הנבראים ולא היה כח וקיום עד מתן תורה בס׳ קנה חכמה דף ל״ד ע״ג:

*ילקוט תהלים* אדם הראשון אמר מזמורים ~כאנשי~ {במהדורת לעמבערג: אמר ר"ש} ועוד ארבעה היה לאדם הראשון לאומרן ואמרן דוד לה׳ הארץ ומלאה. השמים מספרים מזמור שיר ליום השבת למנצח על הנחילות (סי׳ תר״ל):

*אבות דר' נתן* סוף פרק א׳ כתות מלאכים בכנורות ונבלים וכלי שיר אמרו שירה עם אדם הראשון כשאמר שיר ליום השבת: 

*לוחות הברית* דף קע״ה ע"ב אברהם יצחק ויעקב באו לתקן על אדם הראשון שחטא בשלשה אדם חטא בברית העין אברהם תקון זה כמו שאמרו ז"ל עין טובה ורוח נמוכה מתלמידיו של אברהם אבינו ודרשו ג"כ ותשב בפתח עינים זו פתחו של אברהם אבינו ע"ה אדם חטא בברית הלשון בא יצחק ותיקן זה כי יצחק אחז במדת הגבורה כנודע וזה הספיר׳ אל הבינה נקראת ברית לשון כמו שכתב הפרדס פ"א עיין שם אדם חטא בברית המעור בא יעקב ותיקן זה שלא ראה טיפת קרי מימיו ונרמז ג׳ בריתות אלו בפסוק ולא ראה עמל בישראל ר״ת של עמ״ל עי״ן מי״לה לשו״ן רמז שהושלמו ישראל בשלשה ~בריתת~ {במהדורת לעמבערג: בריתות} אלו וזהו כוונת פסוק כי אדם לעמל יולד ר"ל לקיים שלשה בריתות אלו הרמוזים בתיבת עמל יולד ע"ש באורך:

*אמר המאסף* יש כמה פסוקים שנזכר בהם עמל כמו כל עמל אדם לפיהו וכן פסוק כי כל עמל עמלה לו וכאלה רבות דשייך בהם הדרשה ואין לפרסם כי הדבר מובן מעצמו: 

*מדרש הנעלם* אדם וחוה נקראו נפילים דאין להם אב ואם:

*שפתי כהן* פ' בראשית אדם הראשון נצטוה בשעה ט' והיה לו להמתין שעה י׳ י״א י״ב כנגד שני ערלה והוא אכל לכן נקרא אדם הראשון ערל שאכל ערלה ע״כ:

*אמר המאסף* כבר מבואר אצלי באורך על מאמר חז״ל אדם הראשון מושך בערלתו היה וכו׳ שאינן דברים כפשוטן חלילה לומר על יציר כפיו של הקב״ה כך אלא הכוונה שהאילן שנצטוה שלא לאכול ממנו היה אצלו ערלה והוא משך ידו ואכל ממנו נמצא שמשך בערלתו כלומר בערלתו דהיינו האילן שהיה אצלו ערלה. ואומר מין היה ר״ל מובחר מין האנושי היה ואומר כופר בעיקר היה וכו׳ ר״ל לא גדלה חטאו כי אם שעבר על צווי הראשון שנצטוה וזהו כופר בעיקר ירצה מיד בעיקר ראשון שנצטוה כפר ועבר שאם היה צווי שני לא היה עליו מהקב״ה כל כך מהקצפון דכבר שמר צווי ראשון וכו׳ ובמקומו פרשתי כל החלוקות בישוב הפסוקים הבאים לראיה על כל חלוקה וחלוקה:

*שם* כשבא אדם אל חוה אחר שכבר בא הנחש עליה והטיל בה זוהמא אדם הראשון באוות נפשו שבא עליה שאפה רוחו וטמאה רוחו וכשלקח׳ הפרי ונתנה לאדם ואכל הוא בטומאה ~וטומאו~ {במהדורת לעמבערג: וטימא} כל גופו: 

*לקט יוסף* (ערך אדם) אה״ר היה לו תשו' על שאכל מן העץ משום דהטעם שאנו
מצווים לעשות משום שאנו קרוים עבדים ומוכרחים אנו לקיים מצות המקום אבל א״הר נתן לו הקב״ה כל העולם ודינו הכותב כל נכסיו לעבדו יצא לחירות וא"ת למה נענש והלא אין הקב״ה עביד דינא בלא דינא אלא משום שהקב"ה שייר לעצמו פירות עץ הדעת והדין הוא אם שייר לו קרקע כל שהוא אינו יוצא לחירות אבל קשה דלמה דוקא קרקע כל שהוא ולא פירות אלא מוכח דקנין פירות כקנין הגוף דמי ואדם הראשון סבר לאו כקנין הגוף דמי:

*אמר המאסף* בענין דמה טעה אדם הראשון ואכל הארכתי בפי׳ על התורה בפנים הרבה תראהו משם: 

*שפתי כהן* אדם הראשון חטא שסחט ענבים ושתה בלא קידוש ואם ממתין עד הלילה היה מקדש עליו וגם חטא לוט היה ששתה יין בלא קידוש ונתעורר חטא אדם הראשון: 

*אמ״ה* טעם הקידוש הוא להעיד על בריא׳ העולם כנודע וכו׳. והנה נוכל לומר טעם אחר שהוא לתקן חטא א״הר ששתה בלא קידוש שלא המתין עד הלילה כדברי הרב ז״ל וכיון שאפילו ששתה ביום לא בירך כדברי בעל שפתי כהן וכו׳ לכן נראה דבשביל כך אנו חוזרי׳ לקדש ביום ולברך על היין לתקן מה ששתה ביום ולא בירך עליו דהנה כמה מצות צוונו הקב״ה לתקן חטאו של א״הר בנדה וחלה והדלקת הנר כאחז״ל וגם לשמור את הערלה ג׳ שנים וכאלה רבות כמו שפרשו חז״ל:

*ספר שערי שמים* אדם הראשון חטא שאכל מעץ הדעת ולא אכל רק פחות מכזית והקב״ה אמר ביום אכלך ממנו וכו׳ ואכילה אינה פחות מכזית ומה שענש הקב״ה אותו לפי שאכל מעץ הדעת עם שאר מאכלים והיתר מצטרף לאיסור כדאיתא בנזיר מנא לן דהיתר מצטרף לאיסור דכתיב וכל משרת ענבים לא יאכל אפילו אי לא הוי האיסור כשיעור וההיתר משלים לשיעור כזית מצטרף: 

*אמר המאסף* נוכל לישב עם זה מאמר קשה במדר׳ הביאו הילקוט כשאמר הקב״ה לא״הר המן העץ אשר צויתיך לבלתי אכול ממנו אכלת והשיב האשה אשר נתת עמדי היא נתנה לי ואוכל כלומר אכלתי ואוכל עוד ע״כ באמת הוא עזות אין כמוהו ובפירוש על התורה פרשתי פנים הרבה. אמנם כפי דברי הרב ז״ל שאכל פחות מכזית ועירב היתר סבר אדם שלא' חטא דהוא סבר דהיתר אינו מצטרף לאיסור ולזה השיב ~אכלתו~ {במהדורת לעמבערג: אכלתי} ואוכל כלומר על דרך שאכלתי אין איסור בדבר וא״כ על דרך זה ואוכל כל עת שארצה דאין איסור בדבר ואפשר דכיון דמה שאכל היה בטעות דסבר דהיתר אינו מצטרף לאיסור מזה הטעם לא מת בו ביום:

*לוחות הברית* אדם וחוה חטא שלהם היה נמשך מטעם ששינתה הארץ ולא הוציאה טעם עץ ופרי שווין כי עץ הדעת היה טעם העץ והפרי שוין והארץ שינתה ועץ הגן היה מטע משם ורמזה הנחש מה שאמר הקב״ה לא אמר אלא לאכול מעץ השוה לפריו והא ראיה בשאר האילנות לא אמר משום שהעץ אינו כטעם פריו אבל הפרי לא אסרו אז נתפתה חוה אבל אם היו כל האילנות שווין לא היה מקום לנחש לפתות את חוה לכן כשנתקלל אדם וחוה נפקדה גם היא על עונה:

*אמר המאסף* בפירוש על התורה פרשתי אופנים הרבה כיצד נתפתה חוה. אמנם כפי דברי הרב ז״ל נראה לישב תשובת אדם הראשון להקב״ה האשה אשר נתתה עמדי היא נתנה לי ואוכל וכו׳ מאי האשה ומאי עמדי אמנם נתן שני טעמים על מה שאכל ידוע מאמר חז״ל דיותר בינה יש לאשה מבאיש דכתיב ויבן ה׳ אלהים את הצלע וכו׳ דרשו ויבן לשון בינה וכו׳ ולזה השיב אדם האשה אשר נתתה עמדי וכו׳ כלומר כיון שהיא אשה דיש לה יותר בינה ממני בודאי שהבינה דברך יותר ממני וידעה שכונתך לא היה לאסור כי אם מהעץ עצמו אבל לא מפריו מדאמרת לא תאכל מן העץ דייקא ולא מפריו ועוד טעם שני שאכלתי כי לא חששתי שידעה שהיא חטאה ועכ״ז נתנה לי לאכול כדי להמיתני משום שנתת אותה עמדי דבוקה עמי ונמצא שאני והיא גוף אחד חשבינן ליה ואין יתכן שאדם שכשל באצבעו בעינו וסימא אותו שיכרות אצבעו כיון שהכל מגופו גם לא חששתי שידעה חוה שכשלה ונתחייבה מיתה לעצמה שנתנה לי כדי שאמות גם אני כיון שנתתה אותה עמדי דבוקה עמי כמדובר ואני והיא גוף אחד כדפרישית:

*גלי רזיא* כשראה סמא״ל שאדם הראשון חטא תכף ביקש להמיתו וקם והלך לב״ד של מעלה וביקש דין על חטא אדם הראשון שלא קיים מה שציוה לו הקב״ה והיה צועק הקב״ה גזר ליה ביום אכלך ממנו מות תמות ולכן תתנו אותו אלי כי שלי הוא ואמית אותו כי לכך נבראתי או תתנו לי חלק בכל תולדין דיליה עד שראה הב״ד של מעלה שהדין עמו גזרו שבכל תולדין מסטרא דטהרה ומזוגיהו יהיה לו חלק עם סטרא דמסאבא ולא בדוכרא אז נתרבה הנחש ותכף נולד לאדם קין שהוא זוהמא של נחש ואח״כ נולד הבל מסטרא דאור ונולדו עמו תרי נוקבין אמר הנחש אני לא הזמנתי להבל אלא נוקבא א׳ דאיהו בת יתרו מסטרא דיליה ועכשיו נולד עמו תרין נוקבין והא׳ היתה צפורה והשכינה נעלמה מן הנחש התאומה דלא ידע מה הות ותכף קם קין עליו בשביל התאומה היתירה שנולדה עמו והרגו והשכינה סלקא לעילא באתראה: 

*חסד* לאברהם נהר ב׳ עין יעקב) קלקול אדם הראשון ותיקוניו דע כי ארבע דברים כלולים בבריאת אדם הראשון והם דצח״ם והאדם המדבר נתקן בתיקון העולמות והחי אשר אינו מדבר לתקן על ידי מה שקרא להם שמות אדם הראשון ולכן נאסר אכילת בשר לאדם הראשון כי כבר נתקן החי ואינו מותר כי אם בדומם ובצומח שעדיין לא נתקנו ולאחר שקלקלו כל הבעל חי בדור המבול ונח נשאר צדיק על כן הותר לו הבשר כדי לתקן אותם ~בתקינם~ {במהדורת לעמבערג: בתקונם} אדם הראשון והנה בזמן שבית המקדש היה קיים היו כל ד׳ חלקים לתקנו כי אדם נתקן על ידי הוידוי שבקרבן והבעל חי נתקן ע״י הקרבן עצמו והצומח נתקן על ידי עצי המערכה וכן על ידי המנחות הבאים מן הצומח כמו יין ושמן והצומח נתקן ע״י המלח: 

*זוהר* חדש (דף ל"א ע״א) מתחלה ברא הקב״ה לאדם חוה ולא היתה בשר רק זוהמא דארעא ושמרים שלה והיתה רוח מזקת ולכך לקחה הקב״ה מאדם ונתן אחרת תחתיה וזהו ויקח אחת מצלעותיו היינו חוה ראשונה שלקחה ממנה ויסגר בשר תחתנה היינו חוה שניה שהיתה בשר דאילו הראשונה לא היתה בשר: 

*זוהר* חדש (דף ל"ה ע״א) אף קודם שחטא אדם הראשון לא היה לחיות חיים נצחיים אלא שהיה לו לחיות חיים ארוכים אבל כשחטא נגזר עליו למות באותו יום ממש כשעשה תשובה נתבטלה הגזרה להאריך ימיו יומו של הקב״ה שהוא אלף שנים תדע דאם היה ראוי לחיות לעולם א״כ אף שחטא מאחר שעש׳ תשובה היה לבטל הגזירה ולא למות כלל אלא ודאי כדאמרן שלא היה ראוי לחיות לעולם שהרי מעפר לוקח:

*שם* (דף ל״ו ע״א) הא דנקרא חוה על שם אם כל חי וחיה ראוי לקרותה אלא רמז שעתידה להתפתות לנחש דאתקרי חויא לשון נופל על הלשון:

*שם* דף ס"ז ע״א אדם נתגלגל באברהם וחוה בשר' כדי לצרף וללבן זוהמת אדם הוליד אברהם את ישמעאל ששאב כל הזוהמא לחוץ ובו נתגלה אח״כ ביצחק וגם היא נצרפה ונטהרה על ידי ששאב עשו כל הזוהמ׳ ולפי שנתגלגלה ביצחק נקבה מקרי שמאל סיטרא דנוקבא אח״כ נתגלגלו שניהם ביעקב וילדו בנים:

*שם* (דף ל״ט ע״ג) כשנסר הקב״ה חוה מאדם קשט׳ בשבעים קשוטים כנגד ע׳ פנים לתורה ותיקנה בשלש עשרה תקונים כנגד שלש עשרה מדות שהתורה נדרשת בהם ולבשה בשית לבושין כנגד שתא סדרי משנה ואח"כ ~ויביאם~ {במהדורת לעמבערג: ויביאה} אל אדם שהיה אז במקום בית המקדש ואח״כ הכניסם לגן עדן:

*ס׳ הפליאה* אדם הראשון אחר שחטא ישב בתענית כל ימיו וזהו מה שהיה אומר בכל יום אנא השם חטאתי עויתי וכן לכל שעה היה אומר רבון כל העולמים העבר חטאתי מעלי וקבל תפלתי ותשובתי ומה עשה הקב״ה פשט יד ימינו שהוא מדת החסד וקבלו כי בחסד יכופר עון והעלהו בתשובה והוריד נשמתו של שת וזהו משה מת בתשובה וממנו למדו כל הדורות לעשות תשובה:

*אמר המאסף* אינו חולק מאמר זה למאמר המדרש שק״ל שנים עמד אדם הראשון בתשובה והיה עומד בתוך המים עד שעלו שריגין על בשרו וכו׳ די״ל ק״ל שנים קבל יסורין להיות במים אמנם כל ימיו היה בתשובה בוידוים ותחינו׳ בכל יום כמדובר כאן ואומרו משה מת בתשובה ר״ל משום דשת גלגול הבל מצד הנפש כדאיתא בספר הגלגולים וידוע שהבל חטא על שהציץ בשכינה והבל נתגלגל במשה כנודע ובמשה כתיב ויסתר משה פניו וכו׳ הפך מה שעשה בהיותו הבל שהציץ בשכינה ונמצא דמשה מת בתשובה והבן שאם תכתוב משה שת הבל ר״ת משה שנתגלגל מהם ובא לעולם: ונכון.

*לקט שמואל* פ׳ ויקרא: אדם הראשון נתן לדוד שבעים שנים קשה איך ידע כמה יחיה אלא שהובטח בה׳ שאמר ליה ביום אכלך יהיה יומו של הקב״ה אלף שנה ולא חש שימות מקודם: 

*חן טוב* אדם הראשון אם לא חטא היה ג״כ מת רק שלא היה על ידי מלאך המות כי אם ע״י הקב״ה בעצמו:

*אמ״ה* מתיישב בזה כפל אומרו ביום אכלך ממנו מות תמות כלומר אם לא תחטא תהיה מיתתך על ידי ואינו אלא מיתה אחת אבל אם תאכל מן העץ מיתתך על יד מלאך המות וכיון שכן תמות מיתות הרבה משום דצריך אני להביאך בגלגול כמה פעמים לתקונך ואע״פ דהצדיקים מיתתם בנשיק׳ כדאמרי׳ במסכת סוטה אין צדיק בארץ אשר לא יחטא וצריך לגלגלם על זה כי דוקא דניאל הובטח על זה שלא יחזור בגלגול כדכתיב לך ותנוח וכו׳ כדחז״ל:

*ס׳ הפליאה* אמרה חוה לאדם אני ראיתי בחלום שהדבר כן אם נאכל מעץ הדעת נהיה כאלהים ואכלתי מן הפרי ולא מן העץ ובא אלי חימוד ונפקחו עיני כ״ש אתה אם תאכל מן העץ והאמין בה כי הראה לו דם נידות:

*מדרש* אדם הראשון היה בן ק״ל שנים כשהוליד את שת והיה סגי נהור וכו׳ ואדם וחוה עשו תשובה גדולה באופן שזכו לחסד השם ולנבואה: 

*ס׳ החיים* בצלמנו בלי תוספת ומגרעת שנברא כעופר בן עשרים כדמותינו להיות עמנו במחיצתינו וכו׳ ושם האדם הנברא בצלם לא נאמר על הגוף הנברא מטיפה סרוחה כי רוח הפנימי נקרא אדם על כן ישראל קרוי אדם:	

*ס' זר זהב* (אות אלף) הקב״ה ברא לאדם אנדרוג״ינוס גימטריא זכ״ר ונקבה גימטריא שפ״ד אבל אם תצרף שותף ג' שהוא הקב״ה זכר ונקבה גימט׳ שפ״ר גימט׳ שכינה שרויה ביניהם: 

*ס׳ הפליאה* כשעלה משה לרקיע שמע להקב״ה דקא קארי חוה א״ל ריבוניה דעלמא האי חוה מאי היא א״ל אם כל חי אמר ליה רבש״ע אם כן תקראנה חיה א״ל חוה במספר קטן אם כל חי: 

*פליאה* אדם וחוה ראיתי דבר באלו השמות נתחברו שניהם ונולד אדני כשתתחבר חוה עם אדם א״ל תוצא אלף שהוא חסר נשאר דנ״י א״ל רבי ולמה לא נקרא אחוה להשלים אדני א״ל א״כ הביאו את העולם בדין ואם כן וחסר אלף שלא להיות אלף בראש בסוף ובאמצע דן אבל עתה שהוא דני צריכה לידון כל העולם ולהיות ראש הסנהדרין:

*הרמב"ן* ז״ל נעשה אדם ר״ל הקב״ה אמר לארץ נעשה אתה תתן גוף החומר ואני הנשמה ואף שכל בעל חי יש להם נשמה לזה אמר בצלמנו כדמותינו וכן מצינו שנתראה הקב״ה ליחזקאל כדמות אדם שאדם יש לו חלק אלוה ממעל ובהר סיני כדמות זקן ובים כדמות גבור ממילא מתישב טפי בצלמינו לשון רבים:

*לוחות הברית* ז״ל האבות תיקנו חטא אדם הראשון שפגם בע״ב ס״ג מ"ה שעולה ק"פ לכן היה ראוי לכל אחד לחיות ק"פ שנים כמו יצחק רק חיסר הקב״ה מאברהם חמשה שנים בשביל עשו וליעקב על ידי שאמר אם אשר תמצא את אלהיך לא יחיה בגימטרי' יחיה עולה ל״ג לכך חיסר משנותיו ל"ג שנים וחי קמ״ז שנים: 

*הר״ר חיים אלפואל* אדם הראשון ויצחק דומים זה לזה אדם היה בגן עדן וכן ביצחק כתיב ראה ריח בני כריח שדה אשר ברכו ה' ואמרו רז"ל שנפתחו לו שערי גן עדן וכן ביצחק ורבקה אדם וחוה אדם הוליד צדיק ורשע והרשע הרג את אחיו ויצחק הוליד צדיק ורשע והרשע ביקש להרוג את אחיו:

*ילקוט חדש* (דף ט׳ ע״א) בענין ע׳ שנה שנתן אדם הראשון ~לדור~ {במהדורת לעמבערג: לדוד} במתנה וחתם על שטר המתנה הקב״ה ומטטרו״ן:

*אמ״ה* טעם שנחתמים הקב״ה ומטטרון וכו׳ דידוע בכל הבריאה מעלה ומטה קיימת על התשו׳ כאחז״ל שלא נתייסד העולם כי אם על התשובה וידוע דכל העולמות עליונים ותחתונים תלויים בזרועו של מטטרון ומטטרון באצבעו של הקב״ה וכיון שדוד היה עתיד להיות מלמד תשובת יחיד כנודע והיא קיום העולמות התלויים בהקב״ה ובמטטרון כנזכר לכן חותמי׳ על נתינת שניו מאדם:

*עוד* י״ל דאיתא שם בילקוט חדש דף ט' סי׳ צ״ו טוב וישר ה' על כן יורה חטאים בדרך אמר דוד זה על אדם הראשון אילולי רחמיך שקידמת לאדם הראשון לא היה לו עמידה עיין שם באורך ולכן כיון שעתיד דוד לומר טוב וישר ה׳ על כן יורה חטאים בדרך על אדם הראשון והוא בענין תשובה שעליה תלויים קיום כל העולמות התלויין בהקב״ה ובמטטרון כמדובר לכן חתם הקב״ה:

*זוהר* ויקהל (דף ר״ח ע״ב) הלבוש הראשון דאתלב׳ אדם הראשון בגן עדן הוה מאינון מלבושים מאינון רתיכין דאקרון אחוריים ואינון לבושים דאקרון לבושי טופרא וכד הוה בג״ע כל מחנות קדישין היו שומרים אותו שלא יתקרב אצלו שום ביש וכיון שחטא אסתלקו מניה ונחסר ממנו אותו לבוש ולא נשאר בו אלא אינון טופרי דאצבען דסחרין לו לטופרין סחרנו וזוהמא אחרא:

*עשרה* מאמרות למה נברא אדם יחידי וכו׳ ואע"ג שכל מין ומין נברא יחידי הכי קאמר כמין אדם היה לו לבראות רבים כדי שלא יצטרך לבראות רבים כדי שלא יצטרך להתיר עריות שקין יהא מוכרח וישא אחותו:

*הה"ר חיים אלפואל* מאדם הראשון עד משה היו עשרים וחמשה דורות לכן תלמיד חכם אין ללמד אלא חמשה ועשרים תלמידים והרב ששה ועשרים כן עולה שם ארבע אותיות וכנגדן ששה ועשרים כי לעולם חסדו ע"כ: 

*זוהר* במדרש הנעלם אמר ר׳ יאודה דיוקנא דאדם הראשון ושפירותיה הוה כזוהרא דרקיעא עלאה דעל גבי שאר רקיעין וההוא נהורא דגניז קב״ה לצדיקיא לעלמא דאתי:

*בהקדמת* ספר יצירה להראב״ד ז״ל משם בעלי הקבלה רבו של אה"ר *רזיאל* רבו של שם *יופיאל* רבו של אברהם *צדקיאל* רבו של יצחק *רפאל* רבו של יעקב *פליאל* רבו של יוסף *גבריאל* רבו של משה *מטטרון* 

*ובציוני* זנגזאל׳ רבו של משה וי״א מטטרון *מלתיאל* רבו של אליהו:

*ובתרגום* יב״ע וירא מלאך בלבת אש ואתגלי זנזלגזאל מלאכא דה׳:





























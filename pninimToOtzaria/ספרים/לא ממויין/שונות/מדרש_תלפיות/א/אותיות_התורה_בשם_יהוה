%%% צפנת פענח כתיבת יד דף רע״א הנני מאיר עיניך באותיות התורה היאך הם רמוזות בשם יהוה שעולה כ"ו

*א* הסתכל בצורתה ותמצא בה יו״ד מלמעלה ויו״ד מלמטה וא"ו באמצע עולה כ״ו המנין שם הויה ועוד מפרשי התורה באותיות אמרו שאם תסתכל בצורת האלף תמצא כל האותיות בה רשומים להורות שכולם חוזרות לאחד:

*ב* תמצא בה שלשה ווים וצורת ח' הרי כ״ו:

*ג* יש בה שני ווים ויו״ד בתחתיה ויש בה צורת דל״ת הרי כ״ו:

*ד* דומה לגימ״ל ויש בה כ״ו:

*ה* יש בה דלי׳ ויו״ד בקרבה ויש בה ב׳ ווים כ״ו:

*ו* יש שני יודים קוץ למעלה וקוץ למטה וא״ו באמצע הרי כ"ו ובעל המסורת הערוני על צורת וא״ו שהיא שני יודין שאמרו וא״ו דבריתי שלום צריך שתהיה קטיעא ואמרו רוב הפוסקים שכל ספר שנמצאת בו זאת הוא״ו בלא חיתוך שהוא פסול:

*ז* יש לה בראשה יו״ד מצד זה ויו״ד מצד זה והוא״ו מחברתם ביחד הרי כ״ו:

*ח* כמו בית הרי כ״ו:

*ט* צורתה כ"ו ממש:

*י* צריך לה כמו קוץ למעלה וכמו קוץ למטה והרי כמו היא עמוד באמצע הרי כ״ו:

*כ* כצורת בית וחית הרי כ"ו:

*ל* יש בה צורת כ״ו ועל זה אמרו בספר קנה שכל מי שלא השלים עם הצבור ה' אלקיכם אמת שהם שלשה תיבות שחסרו ממנין רמ"ח שבשמע והוין בט״ו ווין שבאמת ויציב והם עולים למנין צ׳ והם ג׳ למדי"ן והלמ״ד שם השם הרי יצא חובת שלש שמות שחסרים למנין רמ"ח:

*מ* פתוחה יש בה צורת כ״ו:

*ם וס* מם סתומה וסמך גם כן יש בה צורת כ״ו:

*נ* כפופה יש בה צורת יו״ד בראשה ושני ווין וצורת דלת כ״ו *ן* פשוטה כמו וא״ו הרי כ״ו:

*ע* יש בה שני יודי"ן וא״ו הרי כ״ו:

*פ* יש בה צורת כ״ו:

*צץ* כמו עין יש בהם צורות כ״ו:

*ק* כמו למ"ד כ״ו:

*ר* כמו דל״ת כ״ו עם הקוץ שבראשו:

*ש* יש בה שלשה ווין וצורת חית הרי כ״ו:

*ת* יש בסופה צורת יו״ד וצורת דל״ת ושני ווין הרי כ״ו ודי למבין בזאת הערה והיא אמורה דרך קצור:

*אמר המאסף* הנה שם הויה הוא נשמה לכל האותיות שהרי בכל אות רמוז בה שם הויה כמרו׳ בנשמה שהיא כלולה בכל אברי האדם ומכאן תראה מעלת האדם שבגופו רמוזות כל האותיות כנודע מספרי המקובלים ז״ל ונמצא דנפשו של אדם היא כמו נרתק לאותיות והאותיות הם נרתק לשמות ההויה נמצא שבכל אברי האדם יש נשמה ונשמה לנשמה ראה מכאן דכיון שבכל אבר ואבר רמוזתם אות שבתורה ובאות כלול בה שם הויה כמה פוגם החוטא באיזה אבר שבו דפוגם בשם הויה ח״ו וכיון שכן מסתלקים מאבריו שמות הקדש הנכללים בהם והוא כספר תורה שאותיותיו מטושטשות והוא פסול וצריך גניזה בקרקע וזהו שאמרו חז״ל רשעים בחייהם קרוים מתים וראוים לקוברם בחייהם עד שיחזרו בתשובה ויתקנו עצמם בספר תורה זו שתיקונו על ידי העברת קולמוס והוא חוזר להכשרו הראשון:


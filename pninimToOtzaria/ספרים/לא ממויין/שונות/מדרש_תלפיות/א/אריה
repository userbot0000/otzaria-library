%% ענף אריה

*ילקוט* משלי סי' ך' א״ר לוי שבעה שמות יש לו לארי ואלו הם. ארי שחל כפיר לביא ליש שחץ גור אריה ארי כמשמעו שהכל מתייראין ממנו כפיר שכל מי שרואהו כופר בחייו: לביא שהוא חוטף לבבות של בני אדם: ליש שבשרו של אדם גולש בשיניו שחל שחלי׳ לפניו שחץ משחץ בשיניו:

*אמ״ה* מכאן תראה חכמתו של אדם הראשון יותר ממלאכי השרת בשומו שם לכל בהמה וחיה דלכאורה יחשוב החושב מה חכמה היא זו לשים השם הנופל בפה לכל הבא לפניו לא כן כי כל שם ושם צודק למדותיו של אותה חיה או בהמה וזו חכמ' נפלאה להכיר בחכמתו הרמה מזגם ומדותם מכל מה שברא הקב״ה כדי לשים השם המורה על המזג ועל המידה או ההנהגה כתראה מהארי שנקרא ז׳ שמות כל אחד מורה על דבר שיש בו כמדובר:

*שם* דף כ״ז ע״ד האריה תמיד הוא ישן בעינים פקוחות אם הצייד מסבבו תכף שירגיש בו מתכסה בזנבו ושערותיו להעלים עצמו מן הציידים ההם ואם רואה כי אבד מנוס ממנו כאיש מלחמות יוצא ונלחם בלי יראה ופחד על כלותו:



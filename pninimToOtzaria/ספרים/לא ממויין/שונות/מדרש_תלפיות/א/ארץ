%% ענף ארץ

*מדרש* משלי משחקת בתבל ארצו ושעשועי את בני אדם אמר רבי אלכסנדרי מהו {משחקת} בתבל ארצו מכאן אתה למד שעשרה שמות יש לארץ. ארץ{:} אדמה{:} חרבה: יבשה: ארקא: תבל: חלד: ראשית: גיא: שדה{:} ארץ שבין אדם רצין בה: אדמה שממנה נברא אדם הראשון{:} חרבה שמחרבים אותה המים: יבשה שקבלה דמו של הבל דבר אחר שהובישה מעשיה הטובים: ארקא שברחה מלפני הקב״ה בשעה שרצה ליתן לישראל את התורה על הר סיני: תבל שהיא מתובלת בפרותיה: חלד שבני אדם חלודים בה: ראשית שהיא ראשית לכל מעשה בראשית: גיא שעשויה גבעות: שדה שעשויה שדות שדות. רבי זעירא דרש ביה מהכא ויצא יצחק לשוח בשדה לפנות ערב:

*אמ״ה* לא הבנתי כוונת מאמר זה דהנה בזוהר פרשה בראשית וז״ל שבע ארצו׳ אינון דא לעילא מן דא כמה דאינון שבעה רקיעין דא לעילא מן דא ואינון: ארץ{:} אדמה: ארקא: גיא: נשיה: ציה: תבל: עיין שם ובמקומ{ו}ת אחרים גמרא ומדרשי׳ מונה גם כן שבעה ארצות בלבד וכאן מונה עשרה ועוד שבזוהר אינו מזכיר חרבה: יבשה: נשיה: ציה: וכאן הזכירם: ובמקומות אחרים מזכיר מקצתם שהזכיר כאן במדרש משלי במקום קצתם שהזכיר בזוהר:

*ועוד* שכאן במדרש משלי קאמר עשרה שמות יש לארץ ומזכיר משמות הארצות המחולפות ומופרדות זו מזו דמשמע דחד ארץ היא אלא שנקרא בעשרה שמות מהטעם שמפרש בכל אחת ואחת ובזוהר ובמקומות אחרים משמע שהם שבעה ארצות נפרדות זו מזו משונות משמותיהן: ועוד קשה להבין דברי המאמר רבי זעירא דרש מהכא ויצא יצחק לשוח בשד׳ לפנות ערב מאי קאמר:

*ולכאורה* נוכל לומר דכאן במדרש משלי סובר גם כן דהם שבעה ארצות מחולפו׳ זו למעלה מזו כדברי הזוהר אך כוונתו כאן לומר שארץ יש לה עשרה שמות מסבות דמפרש ואזיל ובכלל העשרה שמות יש לה גם כשמות הששה ארצות שהם אדמה: ארקא: גיא: ~נשיא~ {נשיה:} ציה: תבל: שאף שהם ארצות מחולפות זו מזו אך לארץ יש לה אלו השמות: ואומר רבי זעירא דרש וגו׳ היה קשה לרבי זעירא בפסוק דהו״לל ויצא יצחק לשוח לפנו׳ ~ארץ~ {ערב} ויצא למקום שיצא דלמה הוצרך לומר בשדה אלא שכיון שהארץ נקרא שדה ללמדנו זה קאמר הכתוב ויצא לשוח בשדה לומר שהארץ נקרא שדה וזהו אומרו דרש מהכא ויצא יצחק לשוח בשדה דמהכא דמדברי ר׳ אלכסנדרי ~ילפינו~ {ילפינן} שהארץ נקרא שדה היה דורש דלכן הוצרך הכתוב להזכיר שדה לרמוז שהארץ נקרא שדה כמדובר ועדיין צריכים אנו למודעי:

*עוד* יש לדקדק במאמר דמדברי ר׳ אלכסנדרי משמע שאנו בארץ ובמקום אחר משמע שאנו בתבל דכתיב ישפוט תבל בצדק ובירושלמי דשבת פרק י״ד {הלכה א'} הביאו הילקוט תהלים במזמור מ״ט משמע שאנו בחלד דדריש שם האזינו כל יושבי חלד רבי אחא בשם ר׳ אבהו {ורבנן} חד אמר למה נמשל כל באי עולם לחולדה לפי שכל מה שיש בישוב יש בים חוץ מן החולדה וחד אמר מה חולדה גוררת ומנחת ואינה יודעת למי מנחת כך כל באי עולם גוררין ומניחין ואינם יודעים למי מניחין יצבור ולא ידע מי אוספם ע״כ משמע שאנו בחלד ועל שם שיושביה נמשלו לחולדה נקראת חלד:

*עוד* יש לדקדק דדריש כאן במדרש משלי יבשה שקבלה דמו של הבל דאין הלשון נופל על הלשון דבשלמא הדבר דקאמר שנקראת יבשה על ידי שהובישה מעשה הטובים ניחא דיבשה לשון הובישה וה״ה בשאר כל החלוקות שכלם לשון נופל על הלשון:

*ויראה* לי שכלם סוברים שאנו בארץ ואומרו בירושלמי בחלד כמדובר אין הכונה בארץ הנפרדת שנקראת חלד אלא אנו יושבי ארץ על שם שיש לה גם שם חלד כשם הארץ הנפרדת שנקרא חלד על שם שנמשלים לחולדה היושבים בה והיינו גם כן מה דדריש כאן במדרש משלי חלד על שם שבני אדם חלודים בה וכו׳ שרוצה לומר הם בעלי חלודה על שם שתופסים מדת החולדה להוציא זמנם לאסוף ואינן יודעים למי אוספם:

*ובענין* אומרו יבשה על שם שקבלה דמו של הבל סובר שכיון שבעבור קין הוסיף הקב״ה קללה לאדמה כדרש״י ז״ל על פסוק מה עשית קול דמי אחיך צועקים וכו׳ באופן שבעבור הוספת הקללה גרם יובש לארץ אך הדבר אחר סובר שכיון שכלם נדרשות לשון נופל על הלשון גם זו ולכך קאמר על שם שהובישה מעשיה שהיא לשון יבשה כמדובר:

*כמו* שהשמים נקראו ארץ כמו שכתב הרב המורה חלק שלישי פרק ד׳. בתרגום יונתן שפירש והנה אופן אחר בארץ מלרע לרום שמיא: כן אפשר לומר כי הארץ נקרא רקיע כי הוא שם משותף על כל דבר מרוקע ונטוי על חברו: ולכן כתב הרב אבן עזר' ז״ל כי רקיע הוא האויר וכן דעת הרב המורה פרק שלשי׳ חלק שני. ואני אומר שהוא הארץ לכן נאמר לרוקע ארץ על המים ובפרקי רבי אליעזר הארץ על תהום נרקעת כאניה שהיא צפה בלב ים כך הארץ מרוקעת על המים ולכך נקראת רקיע (תורת העולה דף צ״ד ע"א)

*אמ"ה* השמים נקראו ארץ והארץ שמים לרמוז שכשם שהקב״ה בשמים כך הוא בארץ וכשם שהוא בארץ כך הוא בשמים הפך סברת המינין עזב אלהים את הארץ והתעסקותו בשמים וכו׳ אי אפשר כן שהרי הכל שווין לפניו ועדות יש שהשמים נקראו ארץ. והארץ שמים:




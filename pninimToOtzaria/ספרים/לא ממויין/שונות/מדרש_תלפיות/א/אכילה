%% ענף אכילה

*אבות ר' נתן* (פרק ל{א}') הוא היה אומר בזמן שאדם אוכל משלו ~ופת~ {אבות דר' נתן, פרק לא': דעתו} מיושבת עליו ואפילו אוכל אדם משל אביו ומשל אמו ומשל בניו אין דעתו ~מיישבת~ {אבות דר' נתן, פרק לא': מיושבת} עליו ואין צריך לומר ~בשל~ {אבות דר' נתן, פרק לא': משל} אחרים ע״כ:

*ציוני* פ׳ אחרי מות המאכל והמשתה ~הביא~ {ציוני פ' אחרי מות: סבה} לשמחת הלב ולהרחיק העצבון והדאג׳ אשר ברבות השמחה יתחזק כח השכל אשר בנפש להיות יותר מוכן לקבל המושכלות כטעם אכיל׳ יצחק אבינו ע״ה עם בנו:

*שלחן ארבע* לעולם יחזור אדם אחר המאכלי׳ הדקים שהרי לפי דקותם יזדכך השכל ויתפקח הלב כמו שאמרו רז"ל חמרא וריחני פקחין וצריך שלא יתכוין אלא לפקוח עיני שכלו ויזהר מהמאכלים הגסים כפי כחו שהשכל יתאוה בהם וישחת מצלילותו וזכותו:

*וכב׳* היה בקדמונינו כפי מה ששמענו מי שלא היה אוכל בשר בהמה לגסותם והיה רוב אכילתו בשר עופות קטנים דקים היו מגדלים אותם בבית ונותני׳ להם מזונות ידועים היו מוכנים בהם כדי לזכך בהם את המוח ולהישיר האברים שהם כלי הנפש כדי שתתעלה הנפש ותמצא תבונה לקבל התורה ולהתבונן בדברי השם ית' לפי שהשכל מתחדד ומזדכך כפי דקות המאכל וזכותו ודבר זה ~באין~ {בדוק} ומנוסה מאנשי המדינה האוכלים למעדנים והמשקים שלהם דקים וזכים הלא הם המשכילים בכל חכמה ומביני מדע על נקלה ומעט ומעט מבני הכפר האוכלים השעורים והבצלי ושאר המאכלים הגסים:

*עדוני* המאכלים לא נבראו אלא בשביל התורה ועל זה אמרו במסכת אבות אם אין קמח אין תורה. אין קמח כלומר אם לא היו עדוני המאכלים:

*אמר המאסף* ומה שאמרו כך היא דרכה של תורה פת במלח תאכל ומים במשורה תשתה שנראה שסותר כל זה יש לומר דפת ומלח ומים הם ראשי המאכלים הדקים והכונה והיוצא מדברים אלו הדקים תאכל לחדד שכלך לתורה:

*ואומרו* ועל הארץ תישן לפי שהדר בעליות מקצ׳ חייו לכן עצה עובה קא משמע לן שידור במקומות הנמוכים וזהו ועל הארץ תישן:

*וצריך* שתתבונן כי ראוי היה האדם שתהי׳ מאכלו צמח האדמה כגון התבואה והפירו׳ בלבד לא בעלי חיים לפי שבעלי חיים יש להם נפש התנועה דומה בקצת פינותיה לנפש השכלים וזה קרוב המועיל להרחקת המזיק שכן אין ראוי שתהי׳ נפש התנועה מאכל לנפש האדם ולכן נצטות אדם ~שהיה~ {שיהיה} מאכלו ומזונו התבואה והפירו׳ כעני׳ שכתו׳ הנה נתתי לכם את כל עשב וגו׳:

*אך* בזמן שהשחית כל בשר את דרכו ונתחייבו כל בעלי חיים כליה ולא נצולו אלא בזכותו של נח הותרו בעלי חיים כירק עשב ואז הותרה הנפש התנועה להיות משמשת לנפש השכלית המשמשת לקונה ואם כן אין זה גורעו לנפש התנועה אלא כבוד ומעלה וזכות על כן אמרו חכמים ז״ל עם הארץ אסור לאכול בשר שנאמר זאת תורת הבהמה והעוף כל העוסק בתורה מותר לאכול בשר בהמה ועוף וכל מי שאינו עוסק בתורה אסור לאכול בהמה ועוף:

*וביאור* זה אצל כל המשכילים כאשר אנחנו דוחין נפש מפני נפש אין זה אלא נפש התנועה שאנו מאכלים אותה מפני נפש השכלית אבל כשהוא ע״ה אין לו נפש השכלית הרי בודאי אסור לאכול בשר לפי שאין לנו לדחות ולכלות נפש התנועה מפני שאין לו נפש השכלית והבן זה:

*וכן* יצטרך כשיאכל האדם יפנה מחשבתו ותהיה משוטטת בהקב״ה על כל נשימה ונשימה כענין שכתוב ויחזו את האלהים ויאכלו וישתו וזה דומה למה שדרשו ז״ל כל הנשמה תהלל יה על כל נשימה ונשימה תן לו עילוי ובזה אכילתו נחשבת אכילה גמורה כאחת מן העבודות האלהיות או כמצוה אחת מן המצות זה עיקר הכוונה מסעודת השולחן שהגוף ניזון בו ונוטל חלקו הגופני מן האכילה הגופנית והנפש במחשבה הזאת דשנה ורוה ושבעה כמו חלב ודשן מן האכילה הודאית ודרכי השם ובנעימותם יתברך ועל זה נאמר ונחת שלחנך מלא דשן:

*הנהגת האדם* לא יאכל מידי דנפל מפתורא לארעא:

*שם* אם אכל עם אחרים שאכלו ושתו והוא אוכל וצריך לשתות ולא שתה לא יברך הוא בהמ״ז רק אחד מהמסובין יברך ויפטור אותו:

*עשרה מאמרות* (דף ל"א ע"ב): אלו זכינו היה אכילה שנאמר מכל עץ הגן אכול תאכל נחשב לנו כאכילת קדשים וכהנחת תפילין:

*קיצור ל"ה* בעת האוכל יהא לבו של אדם רואה בהשם יתברך יותר מכל היום
וזהו בנין אב ויחזו את האלהים ויאכלו וישתו ביארו שהיו מתכוונים ורואים הכבוד בלב בעוד שהיו אוכלים ושותים:

*חסד לאברהם* נהר כ״ב עין יעקב סוד אכילה ושתי' וריח הנה דרך ההנאות בדברים העליונים אל הנהוגים הם שלשה האחד הוא האור השני ריח השלישי אכילה ושתיה דע ההנאות אל בני אדם בשלשה עולמות בעו״הז באכילה ושתיה בג״ע של מטה בריח כבוסמין דגינתא בעולם הנשמות בזיו השכינה והטעם כי עולם הנשמות בכסא הכבוד יונקים מבינה הנאתם כעין הבינה שנאמר בה העו״הב אין בו לא אכילה ולא שתיה וגו׳ ובגן עדן התחתון שהם שואבים מהת"ת נהנין מריחהון דגינתא דעדן ובעו״הז הם נהנים המלכות הוא באכילה ושתיה והנה שלשה אלו הנהנין כל אחד דרך פתח בפני עצמו האור יכנס דרך העינים ימין ושמאל חכמה ובינה והריח דרך החוטם שהוא בסוד וי״ו תתאה והאכילה ושתיה דרך הפה מלכות ובימים קדמונים כל כוונתם לשם שמים היו מביאים את המוגמר ומברכים עליו לקשר עו״הז עם עולם הנפשות ליהנות גם מהריח בסוד הת״ת דרך החוטם והאור דהיינו מנורה בסוד העינים ובאכילה ובשתיה בפה דהיינו מלכו׳ כנזכר ובהיותם מתייחדים יחד הכוונה בעונג שבת היו קושרים כל העולמות ולכך נר שבת מצוה כל כך אמנם היות קיום העולם בריח או ~בשר~ {חסד לאברהם נהר כ"ב עין יעקב: באור} אינו עתה אלא בעולם הנפשות או בעו״הב כנזכר אם לא לאותם שהקב״ה הטעימן מעין עו"הב כגון ויחזו את האלהים ויאכלו וישתו דהיינו שנהנ׳ מזיו השכינה או אותם שנכנסו חיים בג״ע כדאיתא בעובדא דינוקא בעובדא דר׳ אלעאי דהיינו שזכו אליו מעין אותם העולמות בחייהם אמנם בעו״הז אינו אלא שפע הנשפע לכל הנמצאות התחתונים שהוא אכילה ושתיה כנז׳ ומי שהוא גשמי לבני אדם ~היא~ {במהדורת לעמבערג: הוא} מושל למדות עליונות כי התחתונים תלוים בעליונים:

*זוהר* (תרומה דף קנ״ט ע״ב) צריך אדם שלא יהא בלען על שלחנו דכל מי שהוא בלען מסטרא אחרא הוי ורזא דא הלעיטני נא ארח בלענו והכי אצטריך לסטרא אחרא וכתוב ובטן רשעים תחסר וע״ד ואכלת לפני ה׳ אלהיך כתיב ולא לפני סטרא אחרא:

*ציוני* לא יהא אדם בלען וגרגרן אלא כמאן דאכיל קמיה קב״ה מלכא כדי להדבק במדת החסד והקדושה ולא במדת פחד והדין ובזה תשאר ברכה במעוי הנה בעשו כתיב הלעיטני נא מאי טעמא ~בגון~ {במהדורת אזמיר: בגין} אימא בישא (ס״א חיויא בישא) דשרוי במעוי ולא עוד דאתקרי רשע דכתיב ובטן רשעים תחסר:

*אמר המאסף* כיון דהשולחן מכפר במקום מזבח כדרז״ל א״כ שכינ׳ שורה בשלחן כשם ששורה במזבח לקבל קרבנם של ישראל ובזה צרי׳ שישים נגד עיניו כמאן דאכיל קמיה מלכא ובזה שכינה שורה וברכה ~אשאר~ {במהדורת אזמיר: תשאר} במעוי כי במקום רשם השראת השכינה שורה הברכה וכמה פעמים קראתי תגר על אנשים האוכלים למעדנים שיושבים בשולחן בקלות ראש ומברכים ברכת מזון בלי כובע של כבוד על ראשם וזרעותיהם מגולים ונוטים מצד בלי ישוב של כבוד ובענפים אחרים הארכתי בזה תראהו משם:

*ס' החרדים* דף ל״ה משם ה״ר יונה לא יאכל אדם דג או חגב עד שימות:




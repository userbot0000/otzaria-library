%% {ענף} אתון בלעם

*כתיבת יד* בענין האתון ותרבץ תחת בלעם התוספות של אשכנז שואלים והלא ידעה האתון שהוא מלאך ולמה נטתה מן הדרך ולמה לחצה אל הקיר ולמה רבצה תחת בלעם ולמה לא חשב' אם המלאך רוצה לעבור הוא יקפוץ על ראשו לאיזה מקו׳ שירצה והיה לה ללכת לפניו וי״ל האתון הכירה המלאך וידעה שכך ענין המלאכים שאינן הולכים כי אם כל אחד במסילה שלו באוי׳ הקצוב לו כי הקב״ה חולק כל האוירו׳ לכל אחד ואין אחד נכנס בגבול חבירו לכן אדם שהרס כותלי ביתו אם ישנה החלונות ממקום שהיו קודם יש בו סכנה כי המלאכים שהיו עוברים דרך אותם החלונו' כועסים בעבור שיש להם להקיף:

*אמ"ה* וכן הוה סכנה מפני השדים שהורגלו כניסת׳ דרך שם ועתה שינו דרכם ומזיקין כדאיתא ברבי יאודה החסיד:

*כתיבת יד* ויפתח השם את פי האתון תימ' מאי נפקא מיניה מאותו דיבור של פי האתון ועוד למה לא דיברה האתון בפירוש לבלעם מלאך אני רואה לכך אני רובצת ולמה אתה מכני ותירצו בתוספות של אשכנז דחידוש גדול אנו רואים כאן שהרוא׳ מזיקין בלילה אין לו להגיד שהרי לא הגיד' האתון אבל לאחר ט׳ לילות יכול להגיד:

*אמ״ה* כתבו המפרשים ז״ל שלא ניתן רשות לעין בעל חי מדב׳ לראות במזיקין שבאויר ובשדי׳ הנכנסים לפעמים בתוך בני אדם כדאמרינן בגמרא שלפעמים בורח מהם סוס ובאים לבקשו בדברים נפלאים לפי שאין מעצור לרוחם שלא להגיד והיו מגידים מה שרואים ואז יש רשות למזיקין להזיק לכן סתם הקב״ה עיניהם שלא יראו כדי שלא יזוקו אמנם בעלי חיים בלתי מדברים רואים הרבה מדברים נסתריי׳ אלו לפי שאינן בעלי דבור כדי להגיד:


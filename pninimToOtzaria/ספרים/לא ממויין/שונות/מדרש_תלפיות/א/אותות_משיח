%% {ענף} אותות משיח ואות ומופת

*ספר אבקת רוכל* עתיד הקב״ה לעשות עשרה אותות קודם ביאת הגואל:

*האות הא׳* עתיד הקב"ה להעמיד שלשה מלכים וכופרים בדעתם ומשקרי׳ ומראין עצמן לבני אדם שהם עובדים להקב"ה ואינם עובדים ומתעים ומבלבלים כל הבריות וכופרים אומות העולם בדינהם ואף פושעי ישראל המתיאשים מן הגאולה כופרי׳ בהקב"ה ועוזבים את יראתו ועל אותו הדור נאמר ותהי האמת נעדרת שבעלי האמת נעשו עדרים עדרים והולכי׳ ובורחים ומתחבאים במערות ובמחילות עפר ונאספים כל גבורי הדור ובטלו אנשי אמנה ונגנזין שערי בינה וחכמה והעומד עומד משונה ובאותו זמן אין מלך ואין נשיא בישראל שנאמר כי ימים רבים ישבו בני ישראל אין מלך ואין שר אין זבח ואין מצבה וגו' ולא ראשי ישיבות וגאון ישראל לא רועים נאמנים ולא חסדים ובעלי השם וננעלים דלתי שחקים ונסכרי׳ שערי פרנסה וכלכל׳ ובזמן שמשיח יתגלה בגבורתו דור הולך ונופל ~בחיו~ {במהדורת לעמבערג: בחייו} מפני גזרות קשות ומשונות ומבוהלות שגוזרים ג׳ מלכים הללו ועוד שגוזרים לכפור בהקב״ה ובתורה והקב״ה גזר שתמלוך המלכות תשעה חדשים מכיפה לכיפה שנאמר לכן נשבעתי לבית עלי וגוזרים גזרות קשות כופלים מס על ישראל על אחד עשר מי שהיה נותן שמונה נותן שמונים וכל מי שאין לו חותכים ראשו ובכל אלו תשעה חדשים מתחדשות גזרות אחר גזרות זו קשה מזו ויוצאי' בני אדם מסוף העולם שהם מכוערים ביותר וכל מי שרואה אותם מת מפחדם ומתים הכל וכל אחד ואחד יש לו שני קדקדים ושבעה עינים והם דולקים כאש וקלים בהליכתם כצבאים באותה שעה צועקים ישראל ואומרים ווי ווי וקטני ישראל מתבעטים והולכים ונטמני׳ כל אחד ואחד תחת אביו ותחת אמו ואומרים וי וי אבא מה נעשה ואבותיהם משיבים להם עתה אנחנו סמוכים לגאולתם של ישראל:

*אמר המאסף* בספר אחר מצאתי וז״ל האות הראשון הקב״ה משגר שלשה מלכים בשלשה רוחות העולם וכופרים בעיקרן והם מראים לבני אדם שהם עובדים להקב״ה ואינן עובדים לו ומכניעים הבריות ע״כ:

*האות השני* מביא הקב"ה חום בעולם מחמת׳ של חמה עם שחפת וקדחת ורבי׳ חולאים ודבר ומגפה ומתים מאומות העולם אלף אלפי׳ בכל יום וכל רשעים שבישראל עד שיבכו אומות העולם ויזעקו אוי לנו אנה נלך ואנה נברח וחופרים כל אחד קברו בחייו ושואלים את נפשם למות ומתחבאים בצחיחי׳ ובצריחין ובורחין כדי לצנן את עצמם ובאים במערות ובמחילות עפר וא״ת איך ינצלו הצדיקים מחום החמה הקב"ה יעשה להם רפואה באותו חום שנאמר וזרחה לכם יראי שמי שמש צדקה ומרפה בכנפיה ועל אותו עדות נבא בלעם הרשע אוי מי יחיה משמו אל:

*האות הג'* הקב״ה מוריד טל של דם ויראה לאומו׳ העולם כמו מים וישתו וימותו ואף רשעי ישראל המתיאשים מן הגאולה ישתו ממנו וימותו וצדיקים ~המהזקים~ {במהדורת לעמבערג: המחזיקים} באמונת של הקב"ה אינם נזקים כלל שנאמר והמשכילים יזהירו כזוהר הרקיע ויהיה כל העולם דם כל אותם השלשה ימים שנאמר בהושע ונתתי מופתי׳ בשמים ובארץ דם ואש ותמרות עשן:

*האות הד'* הקב״ה מוריד טל של רפואה לרפאו׳ הדם וישתו ממנה הבנונים יתרפאו מחלים שנאמר אהיה כטל לישראל יפרח כשושנה ויך שרשיו כלבנון:

*האות הה'* הקב"ה מחזיר השמש לחשך והירח לדם שלשים יום שנאמר השמש יהפך לחשך והירח לדם אחר שלשים יום הקב״ה מחזירו לקדמותו שנאמר ואספו אסיפת אסיר על בור ~ושוגלו כל גרססו~ {במהדורת לעמבערג: וסוגרו על מסגר} ומרוב ימים יפקדו ומתפחדים אומות העולם ומתביישי׳ ויודעים שבשבי׳ ישראל כל האותות האלו ורבי׳ מהם מתיהדים בסתר שנאמר משמרים הבלי שוא חסדם יעזובו:

*האות הו'* ממליך הקב"ה מלך על כל העולם כמו שאמרנו למעלה ויקם מלך אחד ברומי וימלוך על כל העולם תשעה חדשים ויחריב מדינות רבות ויחר אפו על ישראל וישליך עליהם מס גדול ויהיו ישראל באותה שעה בצרה גדולה מרוב הגזרות והמהומות שמתחדשות עליהם בכל יום וישראל מתמעטין וכלין באותו זמן ואין עוזר לישראל ועל אותו זמן נתנבא ישעיה ואמר וירא כי אין איש וישתומם וגומר לסוף תשעה חדשים יגלה משיח בן יוסף ושמו נחמיה בן חושיאל עם שבט אפרים ומנשה ובנימין ומקצת בני גד ושומעין ישראל של כל המדינות שבא משיח ה׳ ומתקבצין אליו וימעט מכל מדינה ומכל עיר שנאמר בירמיהו שובו בנים שובבים נאום ה׳ כי אנכי בעלתי בכם ולקחתי אתכם אחד מעיר ושנים ממשפחה והבאתי אתכם ציון ויבא משיח ן׳ יוסף ויתגרה מלחמתו עם המלך וינצח את המלך ויהרוג מהם תלי תלים ויהרוג את המלך ויחריב המדינה ויוציא קצת כלי בית המקדש שהם גנוזים בבית יוליינוס קיסר ויבא לירושלים וישמעו ישראל ויתקבצו אליו ומלך מצרים ישלים עמו ויהרוג כל אנשי המדינות אשר סביבות ירושלים עד דמשק ואשקלון וישמעו כל אנשי העולם ויפול אימה גדולה עליהם:

*האות הז'* הקב״ה בעל נפלאות עושה מופת בעולם אמרו שיש ברומי אבן של שיש דמות נערה יפת תואר והיא אינה עשויה בידי אדם אלא הקב״ה בראה כן בגבורתו ובאים רשעי אומות העולם בני בליעל ומחממין אותה ושוכבים אצלה והקב״ה משמר טפתן בתוך האבן ובורא בה בריה ויוצר בה ולד והיא מתבקעת ויוצא ממנה דמות אדם ושמו ארמילוס השטן זה שהאומות קוראין אותו אנטיקרשטו ארכו שתים עשרה אמה ורחבו שתים עשרה אמה ובין שתי עיניו זרת והן עמוקות אדומות ושער ראשו כצבע הזהב פעמי רגליו ירוקים ושתי קדקדים יש לו ויבא אצל הרשעים ויאמר להם משיח אני אני אלהיכם מיד מאמינים בו וממליכים אותו עליהם ומתחברים בו כל בני עשו ובאים אצלו והולך וכובש כל המדינות ואומר לבני עשו הביאו לי תורתי שנתתי לכם ומביאום לו תפלותם ואומר להם אמת היא שנתתי לכם ואומר להם האמינו בי כי אני משיחכם מיד מאמינים בו באותה שעה משגר לנחמיה בן חושיאל ולכל ישראל ואומר להם הביאו לי תורתכם והעידו לי שאני אלוה מיד מתפחדים ממנו באותה שעה יקום נחמיה בן חושיאל ושלשים אלף גבורים מגבורי בני אפרים ויקחו ספר תורה וקוראים לפניו אנכי ה׳ אלהיך לא יהיה לך אלהים אחרים על פני ויאמר להם אין בתורתכם זו כלום אלא בואו העידו לי שאני אלוה כדרך שעשו כל האומות מיד יעמוד כנגדו נחמיה ויאמר לעבדיו תפשוהו וכפתוהו מיד יקום נחמיה בן חושיאל ושלשים אלף שעמו ויעשו עמו מלחמה ויהרגו ממנו מאתים אלף מיד יחרה אפו של ארמילוס הרשע ויכבוש כל חילי אומו׳ העולם לעמק החרוז וילחם עם ישראל ויהרגו ממנו תלי תלים וינגפו מישראל מעט ויהרג משיח ה׳ ובאים מלאכי השרת ונוטלים אותו ומטמנים אותו עם אבו׳ העולם מיד ימס לבם של ישראל ויתש כחם וארמילוס הרשע לא ידע שמת משיח שאם יודע לא היה משאיר מישר' שריד ופליט באותה שעה כל אומות העולם טורדים את ישראל ממדינותיהם ואינם מניחים לדור עמהם במדינותיה׳ ואומרים ראיתם את העם בזוי ושפל שמרדו עלינו המליכו מלך ותהי צרה לישראל שלא היתה כמותה מימות העול׳ עד אותו זמן:

*ובאותה* שעה יעמוד מיכאל לברר את הרשעי׳ מישראל שנאמר ובעת ההיא יעמוד מיכאל השר הגדול העומד על בני עמך והיתה צרה אשר לא נהיתה וגו׳ מיד יברחו כל ישראל במדברות וכל מי שלבו מסופק בדינו חוזר על א״ה ואומר זו הגאולה שאנו מחכים לה שהמשיח נהרג וכל מי שאינו מצפה לגאולה מתבייש ממנה וחוזר על אומות העולם באותה שעה הקב״ה בוחן את ישראל וצורפם בכסף ובזהב שנא׳ בזכריה והבאתי את השלישית באש וצרפתים כצרוף הכסף וכתיב ביחזקאל וברותי מכם הפושעים בי וגומר ובדניאל כתיב יתלבנו ויתלבנו ויצרפו רבים והרשיעו רשעים וכו׳ ויהיו כל שארית ישראל הקדושים והטהורים במדבר יהודה חמשה וארבעים יום ויהיו רועים ואוכלים מלוחים ועלי שיח קוטפים ובהם מתקיים מה שנאמר בהושע הנה אנכי מפתוהו והולכתיה המדבר׳ ודברתי על לבה ומנין שחמשה וארבעים יום הם שנאמר מעת הוסר התמיד ולתת שקוץ שומם אלף ומאתים ותשעים וכתי׳ אשרי המחכה ויגיע לימים אלף שלש מאות שלשים וחמשה נמצא בין אלו לאלו חמשה וארבעים יום באותה שעה ימותו כל רשעי ישראל שאינן ראוים לראות הגאולה ויבא ארמילוס וילחם במצרים וילכדה שנאמר וארץ מצרי' לא תהיה לפלטה ויחזור פניו לירושלים להחריבה פעם שנית שנאמר ויטע אהלי אפדנו בין ומים להר צבי קודש ובא עד קצו ואין עוזר לו:

*האות הח'* יעמוד מיכאל ויתקע בשופר שלשה פעמים שנאמר והיה ביום ההוא יתקע בשופר גדול ובאו האובדים וגו׳ וכתוב וה׳ אלהים בשופר יתקע והלך בסערות תימן תקיעה ראשונה יגלה משיח בן דוד ואליהו הנביא לאותם הצדיקים הברורים מישראל שנסו למדבר יהודה לסוף מ"ה ימים ישיבו את לבם ויחזיקו את ידיהם הרפות וברכיהם הכושלות יאמנו וישמעו כל ישראל הנשארים בכל העולם את קול השופר וידעו כי פקד ה׳ אותם וכי בא הגאולה השלימה ויתקבצו ויבאו שנאמר ובאו האובדים מארץ אשור וגו׳ ומאותו קול יפול פחד ורתת על אומות העולם ויפילו עליהם חלאים רעים וישראל מתאזרים לצאת ויבא משיח ב״ד ואליהו הנביא עם הצדיקי׳ ששבו ממדבר יהודה ועם כל ישראל הנקבצי׳ ויבאו ירושלים ויבאו במעלות בית הנשארת וישבו שם וישמע ארמילוס שעמד מלך על ישראל ויאמר עד אנה האומה הבזויה והשפלה עושים כן מיד יקבוץ כל חיל אומות העולם ויבא להלחם עם משיח השם ואז הקב״ה אינו מצריכו למלחמה אלא אומר לו שב לימיני ואומר לישראל התיצבו וראו את ישועת ה׳ אשר יעשה לכם היום מיד הקב״ה לחם להם שנאמר ויצא ה׳ ונלחם בגוי׳ ההם כיום הלחמו ביום קרב והקב״ה מוריד אש וגפרית מן השמים ונשפטתי אותו בדבר וברד וגשם שוטף ואבני אלגביש וכו׳ מיד ארמילוס הרשע ימות הוא וכל חילו וכל הרשעים שהחריבו בית אלהינו והגלינו מארצנו באותה שעה יעשו ישראל בהם נקמות גדולות שנאמר בית יעקב ~לאשובית~ {לשון הפסוק: לאש ובית} יוסף להבה ובית עשו לקש: 

*האות הט'* יתקע מיכאל תקיעה גדולה ויבקע מחילות המתים בירושלים ויחי׳ אותם הקב"ה וילך משיח ב״ד ואליהו הנביא ויחיו משיח בן יוסף שנאסף בשערי ירושלים וישלחו את משיח ב״ד בשביל שארית ישראל המפוזרים בכל הארצות מיד כל מלכי אומות העולם נושאים ~איתם~ {במהדורת לעמבערג: אותם} על כתפותיה׳ ומביאי׳ אות׳ להם:

*האות הי'* תוקע מיכאל תקיעה גדולה ויוציא הקב״ה מנהר גוזן ומלחלח וחבור ומערי מדי כל השבטי׳ ויבאו עם בני משה לאין מספ׳ ובאין שיעור ~בג״ע הלארץ לפניה בו אחריהם~ {במהדורת לעמבערג: כג"ע הארץ לפניהם ואחריהם} תלהט להבה ולא ישאירו מחיה לאומות העולם בשעה שיצאו השבטי׳ ענני כבוד יקיפו אותם והקב״ה הולך לפניהם שנאמר עלה הפור' לפניהם והקב״ה יפתח להם מעיינות של עץ חיים והשקה אותם כדרך שנאמר בישעיה אפתח על שפיים נהרתו בתוך בקעות מעיינות משים מדבר לאגם מים וציה למוצאי מים וכתב לא ירעבו ולא יצמאו ולא יכם חרב ושמש הקב״ה יזכנו לראות את הגאולה מהרה ויזכנו לראות בית הבחירה ויקיים בנו מקרא שכתוב הנני שב את שבות יעקב ומשכנותיו ~אהרוס~ {לשון הפסוק: ארחם} ונבנתה העיר על תלה וארמון על משפטו ישב ויקוים עלינו כל נחמותיו וכל הבטחותיו שנאמר ע״י נביאיו וכתיב בעת ההיא אביא אתכם ובעת קבצי אתכם כי אתן אתכם לשם ולתהלה:

*וכנגד* עשר אותות אלו עתיד הקב״ה ליסד את ירושלי׳ עשרה מיני אבני׳ טובות אוד׳ פטדה וברקת תרשיש שוהם וישפה נופך ספיר ויהלום וזהב הרי עשרה והקב״ה מוסיף עליהם בבנין בית המקדש שנים והם ~כדכר~ {במהדורת לעמבערג: כדכד} ואקדח שנאמ׳ ושמתי כדכד שמשותיך וגו׳:

*כנגדן* עתיד הקב"ה להשיב להם לישראל עשרה דברים שאבדן הקב״ה מהם וחסרם בבנין בית שני וארצה בה ~וחבכדה~ {במהדורת לעמבערג: ואכבדה} ה"א חסד *ואלו* הם ארון וכרובים ושמן המשחה ועצי המערכה ואורים ותומים ורוח הקדש וחמשה אחרי׳ שעתיד הקב״ה להוסיף על מאור החמ׳ שלש מאות ושלשה וארבעים כאורה של עכשיו שנאמר והיה אור הלבנה כאור החמה ואור החמ׳ יהיה שבעתי׳ כאור שבעת הימים ביום חבוש ה' את שבר עמו ומחץ מכתו ירפא ומנין מצינו שהוא שלש מאות ושלשה וארבעי׳ שכן מפורש על ידי יהונתן בן עוזיאל ויהא זיהור סיהרא כזיהור שמשא וזיהר שמשא עתיד לזוהרא כזוהר *על* חד תלת מאה וארבעים ותלתא כזוהר שבעא יומיא ונשאתה כופל שבעתים שבעה על שבעה נמצאו ט״ו ארבעי' הכפל אותם על שבעה שנאמר כאור שבעת הימים נמצאו שלש ושלשה וארבעים *וכן* הצדיקים עתיד הקב"ה להזהירם כמנין הזה שנאמר ~ואוהבי~ {לשון הפסוק: ואהביו} כצאת השמש בגבורתו ומתרגמינן ועבדוהי צדיקיו עתידי׳ לזיהרא כזיהור יקרא על חד תלת מאה וארבעים ותלת׳ כזיהור שמשה בתוקפיה הרי אלו שבעה שעתיד הקב"ה להחזירם והכתרים שנאבדו בסיני שכלם זכה בה׳ משה ונטלם שנאמר ומשה יקח את האהל ועתיד הקב״ה להחזירם דכתי׳ ושמחת עולם על ראשם ועוד תעדי תופיך ויצאת במקום משחקים וברכת הדגן לשווים הפירות הרי עשרה:

*וכנגדו* עשרה גאולי הנחמות וההבטחות שהבטיח הקב״ה לישראל שהן עקר הנחמות והשאר ענפים שלהם ראשונה ברכת ביאת גואל שנאמר הנה מלכך יבא לך שנית לקבוץ גליות שנאמר בירמיה הנני מביא אותם מארץ צפון וקבצתים מירכתי ארץ בם עור ופסח וגו׳ מהו עור ופסח מלמד שכל צדיק חוזר כמו שהוא נפטר מזה העולם מי שהו׳ פסח חוזר בתחייתו פסח וכן כל המומין כדי שיהיה כל אחד ואחד מכיר את חבירו שלא יאמרו בריות אחרים הם אלה ואח״כ מרפא הקב״ה אותם שנאמר אז ידלג כאיל פסח יתרון לשון אלם שלישית תחיית המתי׳ שנאמר בדניאל ורבים מישני עפר יקיצו רביעית בנין בית המקדש כמראה בנין שראה יחזקאל בנבואתו חמישית שעתידין ישראל למלוך בכל העולם כלו משפה לשפה שנא׳ כי הגוי והמממלכה אשר לא יעבדוך יאבדו וכו׳ וחוזרים כל חעולם כלו על דינו של הקב״ה לתורתו שנאמר אז אהפוך אל עמים שפה ברורה לקרא כלם בשם ה׳ ששית שעתיד הקב״ה לאבד כל אויביו ויעשה בהם נקמות שנאמר ונתתי נקמתי באדום שביעית שהקדוש ברוך הוא יסיר כל מחלה וכל נגע מישראל שנאמר וכל יאמר שכן חליתי העם היושב בה נשוא עון שמינית שהקב״ה יאריך ימים של ישראל כעץ שנאמר כימי העץ ימי עמי וכתיב בישעיה כי הנער בן מאה שנה ימות והחוטא בן מאה שנה יקולל וכתיב בלע המות לנצח ומחה ה׳ דמעה מעל כל פנים תשיעי שעתיד הקב״ה להגלות לישראל עין בעין שנאמר ונגלה כבוד ה׳ וראו בל בשר יחדיו ועוד לעשות כל ישראל נביאים שנאמ׳ בהושע והיה אחרי כן אתן את רוחי על כל בשר ונבאו בניכם ובנותיכם עשירית עתיד הקב״ה להסיר יצר הרע וכל דבר רע מישראל שנאמר ונתתי לכם לב בשר ורוח חדשה אתן בקרבכם והסירותי׳ את לב האבן מבשרכם ונתתי לכם לב בשר סליקו מלחמות המשיח לבנו מיראתך אל המשיח:

*ובזוהר* פ' שמות ובשאר מקומות מהאותות שעתיד להיות קודם ביאת הגואל וכן בילקוט ישעיה מדבר בענין הגואל בכמה מקומות:

*ובילקו׳* שיר השירים על פסוק קול דודי כיון שישמיע קול השופר עשרים זוועות באי׳ לעולם עשרה מקומות נהרגים עשרה מקומות נשרפים מלמד שאין הפתח נפתח כלו כאחד אלא אליה ז״ל בא לעיר אחד ונעלם מחברתה ומדבר עם האיש ונעלם מחברו עוד שם בילקוט על פסוק ענה דודי אמר ר׳ יוחנן קול תייר טוב זה מלך המשיח וכו׳ אמר רבי חייא בר אבא סמוך לימות המשיח דבר גדול בא והרשעים כלים בו וגו' ע״כ:

*רבינו בחיי* ז״ל פ׳ ויגש עתיד הקב״ה להביא צרעת ברומי שלא יתנו בעבורה פרוטה שאפילו המטבע יצטרע עיין שם: ובזוהר בכמה מקומות משמע שעתיד המשיח לעשות דברים נראים מכוערים ילקוט ישעיה ~האומר~ {במהדורת לעמבערג: שאומר} הקב״ה על המשיח מעיד אני בו שהוא צדיק:

*ובתרגום* יהונתן בן עוזיאל על פסוק והריחו ביראת ה' תירגם ויקרביניה לדחלתיה וגומר:

*ובהרמב"ם* ז״ל הלכות מלכים מדבר בענין המשיח עיין שם בשלשלת הקבלה מספר המשיחים שקמו עיין שם. *ובספר* דברי הימי׳ קראהו משם *בספר* מקוה ישראל מאריך בענין המשיח *בספר* ומשרי קטרין *בספר* צרור המור *בספר* חן טוב על פסוק דרך כוכב מיעקב *בספר* והחסידים המתעסקים בענין המשיח באים מלכים מדריכים אותו בדרך לבוז לחרפה ולקלון על שהטריח המלאכים בתשובת הרשב״א ז״ל הישנות מזכיר ה״ר ~אבולעפי״שקם~ {במהדורת לעמבערג: אבולעפי"א שקם} למשיח *בספר חיט* ז״ל בהקדמתו מזכיר ג"ה *בספר* מעייני הישועה לכמו״הרר יצחק אברבנאל ז״ל מזכיר שם מעניני המשיח צדקנו תראהו משם:

*במסכת* סוטה בעקבות משיחא חוצפא יסגא עיין שם:

*במסכת* סנהדרין פרק חלק עיין שם:

*בס׳ שבילי* אמונה: *במדרש* במקומות רבים לא הוצרכתי לרשום ובנבואת *זרובבל* ז"ל התענה על המשיח ע״ש:

*בנבואת* אמר אברהם בספר *קול מבשר* כל הספר כלו מספר בענין המשיח:

*בס׳ הפליאה* דף י״א ע״ב חצי האלף הששי הוא ת״ק שנה הוא ממשלת כתר ובחצי ממשלתו שהוא ר״נ שנים יצאו ישראל מגלות הרביעי:

*ובילקוט* זכריה סי׳ י״ב יבא גוג ומגוג לירושלים בנבואת הילד הרמב״ן וזה לך אות כי אנכי שלחתיך כמו זה לי עשרים שנה בביתך יאמר כי אהיה עמך וזה לך האות אות והברית תהיה עמך ביחוד בחיבור שלם ר״ל לת"ת ולא ליסוד אע״פ השוא נקרא אות:

*ספר יוסיפון* סוף פרק צ"ד קודם חרבן המקדש נראה על ההיכל כוכב אחד נוצץ כמו איש בידו חרבות שלופות ובימים ההם יום האות הזה ימי חג הפסח היה וכל לילה אש׳ ליום ההוא היה ההיכל מאיר כאור יום ויהי כן כל שבעת ימי הפסח ויאמרו כל חכמי ישראל כי אות רעה הוא ויתר העם אמרו כי אות טובה הוא:

*גם* בעת ההיא וגם בימים ההם הביאו עגלת בקר לעולה ויהי כהפילם אותה לארץ לשחיטה הנה היא ילדה כבש ויאמרו גם זה האות הוא ויראו עוד שם אז אות אחר בשער הקדים כי שער קדים היה שער גדול וכבד מאד ולא יפתח עד באו שני אנשים לפותחה וכן לא יסגר עד באו שני אנשים לסוגרה וקול ציר השער נשמע עד למרחוק ובימים ההם מצאוהו שנפתח מאליו בלא יד ולא יכלו לסגור אותו עד אשר נקהלו עשרים אנשים וסגרוהו וגם על האות הזה היו אומרים חכמי ישראל והכהנים כי אות רעה היא ויתר עם הארץ היו אומרים כי אות טובה היא:

*ויהי* אחרי כן נראה על בית קדש הקדשים מלמעלה כל הלילה כתבנית פני אדם אשר לא נראה כיופיו בכל הארץ ומראהו נורא מאד ועוד בימים ההם נראו רכבי אש ופרשים עליהם וחיל גדול מאד מעופפים על פני הרקיע קרוב לארץ באים על ירושלים ועל כל ארץ יאודה וכלם סוסי אש ורכבי אש ויהי בימים ההם עוד ביום חג השבועות שמעו הכהנים כקול לכת בני אדם וקול רגלי בני אדם הולכים בקרב ההיכל לרוב וישמעו קול גדול ונורא מאד מדבר וקורא ואומר לכו ונלכה מן הבית ונסעה לך וחכמי ישראל כלם אמרו אשר זה אות רעה הוא ויתר העם היו אומרים כי אות טובה הוא ולפני האותות האלה שנים ארבע היה בירושלים איש מעם הארץ ושמו יהושע בן חנניה ויהי לקרוא בקול גדול היום חג הסוכות לאמר קול ממזרח קול ממערב קול מארבע רוחות קול על ירושלים וקול על ההיכל ~קיל~ {במהדורת לעמבערג: קול} על חתן קול על כלה וקול על העם וישלחוהו כל אנשי העיר ויאמרו לו למה תצעק לקרוא הדבר הזה ויצו השר אשר לעיר לבל יאמרו לו דבר שנחשב בעיניו כמשוגע וילך עוד האיש לקרוא עוד אוי על ירושלים ואוי על מקדשה אוי על היכלו עד יום המלחמה ויהי בהיות המלחמה הראשונה החל לקרוא ותבואהו אבן יד גדולה ותכהו על ראשו ותמיתהו בימים ההם נמצא מכתב כתוב על הקי׳ מימים הראשוני׳ ויקראו אותו והנה כתוב לאמר בעת אשר ימצא בנין ההיכל ויהיה מרובע אז יהרס וכאשר נלכדה אנטיכיא ויהרסו' חיל הרומי' ויפרצו את פאת ההיכל וימהרו היהודי׳ לבנות את פרצת פאת ההיכל ככלותם לבנות היה ההיכל מרובע והם לא זכרו את דברי המכתב ההוא וגם נמצא כתוב בקיר בית קדש הקדשים לאמר אז ימלוך מלך ועם הארץ אמרו כי הוא מלך ישראל והכהנים אמרו כי הוא מלך הרומים ע״כ:

*מנחה בלולת* (פ׳ וארא דף ס״ו ע״א) ההפרש שיש בין אות למופת אות הוא דבר שמביא לאדם לידי אמונה וכן תרגומו של ויבא ואתא ומופת הוא דבר המפתה להאמין בדבר ההוא:

*או* אות הוא דבר שמימי כד״א ומאותות השמים אל תחתו והמופת הוא נס ארציי ועל האמת הם שמות נרדפים עכ"ל וכן ברש״י פרשת ראה בענין נביא השקר:

*אמר המאסף* אפשר אות הוא דבר שניתן לזמן כמו שכתו׳ במכת הערוב למחר יחיה האות הזה וכל דבר שניתן לזמן כגון מחר בשעה פלוני׳ רגע פלוני׳ הוא דבר הניתן לאותיות לכתוב השעה והרגע או לעשות איזה רושם כמו שמצינו במכת הברד דכתיב הנני ממטיר כעת מחר ברד וגו׳:

*ופירש* רש״י ז״ל כעת מחר כעת וזאת למחר הזאת שרט לו שריטה בכותל למחר ~כשמגיע~ {במהדורת לעמבערג: כשתגיע} חמה לכאן ירד הברד וכולי וכן תמצא בענין הנביא השקר דכתיב ונתן לך אות או דבר המוסר לך לזמן פלוני יהיה כך וכך וכיון שכן הוא דבר הצריך לאותיות לרשום הזמן ולכן נקרא אות משורש אותיות ומופת הוא דבר הנעשה מיד לשעה וכדכתיב כי ידבר אליכם פרע,{ה} לאמר תנו לכם מופ׳ ואמרת לאהרן קח את מטך והשלך לפני פרעה יהי לתנין הרי המופת הוא דבר הנעשה מיד לשעה ועוד דהאומר תנו לכם מופת שואל דבר מיד ולא להמתין ומופת הוא על דרך דאמרינן בחולין פ׳ גיד הנשה א״ל מופת הדור כלומר אדם חשוב עיין בערוך ~אוה~ {במהדורת לעמבערג: אות} מ״ב אופן דמופת הוא לשון חשוב והטעם כדפרשית שמופת הוא דבר הנעשה מיד לשעה והוא דבר יות׳ חשו׳ לרוא׳ מלהמתי׳ עד אחר זמן:

*עוד* נוכל לומ׳ כפי משמעו׳ הענין נראה דמופ׳ הוא דבר תמו׳ יותר מאו׳ כדכתיב בנביא שקר ונתן לך אות או מופת דמשמע ואפי׳ מופת שהוא דבר יותר תמוה והענין כי אות הוא דבר שכבר נראה כגון מטר או ברד או דבר שבאי׳ לעולם לזמנים אך בגזרת המקום ע״פ נביא מביאו בעת שירצה ולא יעבור כגון בגדעון שירד טל בגיזה וגו׳ אך מופת הוא דבר פלא שלא בטבע ולא היה לעולמים כמו כי יאמר לכם פרעה תנו לכם מופת וגו׳ ואז בלע מטה אהרן את מטות׳ אחר שנהפך מנחש למטה בהיות׳ מטה בלע מטות החרטומים והוא פלא ועוד מתמיה שאף על פי שבהיותה מטה בלע כמה מטות לא נתפתה וע״ז יבא על נכון שנקרא מופת על שם שמפתה להאמין בדבר ההוא כנז״ל ממנחה בלולה ז״ל וכיון דמופת הוא דבר תימה כידו׳ בא נוטריקון של מופת מות נשארה אות פ׳ המורה על חרון אף כלומר הרואה המופת חושב בדעתו בן מות וחרון אף על מי שאינו מאמין לזה ולכן קאמר בנביא השקר ונתן לך אות או מופת כלומר אפילו שנתן לך מופת אל תשמע לו:








%% ענף ד׳ כוסות

*נובלות* חכמה (דף קמ״ח ע״א) כשהשם אחד מיוחד מלא העולם כל טוב שאז מתפשט כחו ומתמלא בארבע מלואיו ע"ב ס"ג מ"ה ב"ן גימט' רל"ב וסימן כוס מלא ברכת ה׳ שמילוי כוס כ"ף ו"ו סמ"ך מנין רל"ב וכוס בגי׳ אלהים ויש כוס התרעלה מדת הדין וכוס ישועות מדת הרחמים וארבע כוסות של פסח נגד ד׳ אותיות השם וכן ארבע פרשיות ולכן אין הפסקה בין פרשת ג׳ לד׳ וכן אין רשאי לשתות בין כוס ג׳ לד׳ שלא ליכשל בחטא אדם הראשון להפריד ה' אחרונה מהבנין וזהו סוד מצה פרוסה פרוס ה׳ ודוק כך שמעתי מאיש חמודות:

%% ענף אחשורוש

*צפנת פענח* יום שעשה אחשורוש הסעודה היה יום אידו והיה אסור בדבר
דהוה אזיל לע״ז כדתנא לפני אידן של גוים אסור לשאת ולתת עמהם ובזה חטאו:

*תרגום יב"יע* בסעודת אחשורוש הכלים שהיו שותים בהם פעם א׳ שוב אינן שותין עמהם אלא היו מסלקי׳ אותם ומביאים אחרים:

*ובילקוט* אחשורוש והשקות בכלי זהב מי שהיה שותה בכוס זה לא היה שונה בו אלא מכניסו והוא שלו:

*שם* על פסוק בלילה ההוא נדדה שנת המלך באות׳ שעה אמר הקב״ה למלאך הממונה על השינה בניי בצרה והרשע הזה ישן על מטתו לך ונדוד שינתו באותה שעה ירד המלאך ונדד שינתו של אחשורוש וחבטו בקרקע שס״ה פעמים והיה המלאך עומד על גבו ואומר כפוי טובה כפוי טובה עמוד ועשה טובה למי שעשה עמך טובה מיד ויאמר להביא את ספר הזכרונות:

*אמר המאסף* חבטו בקרקע שס״ה פעמים כנגד שס״ה יועצים שהיו להמן כדר״זל ונתתי עץ עמהם לעשות העץ למרדכי: א״נ לרמוז אם אין ישראל אין עולם שוב כמספר ימי שנה שהם שס״ה לא יהא העולם שיחרב ח״ו:

*עשרה* בני המן היו סונקטרין (פ׳ סופרים) של אחשורוש כיון שבאו בזכותו של מרדכי היו מדלגים והיו הכתבים פורחים מקנטרא לקנטרא ובאים ונותנים לתוך חיקו של אחשורוש והיו קוראי׳ אין כתוב כאן אלא ויהיו נקראים מאליהם היו נקראים רבי יעקב בשם ר׳ חנינא אומר אל תתמה ומה להטיל שלום בין שבט לשבט היה הגורל מדבר דכתיב ע״פ הגורל תחלק נחלתו ליתן חיים לאומה שלמה עא״כו:

*אמ״ה* כיון שהכתיב׳ היתה מדברת כמדוב׳ בני המן כשהיו מוצאי׳ כתוב זכותו של מרדכי היו מדלגים אותו יכולים לומר דמדכתי׳ וימצא כתוב אשר הגיד מרדכי על בגתנא ותרש ה״ז דברי הכתיבה שיצא קול ממנה והלשין למלך על מעשה בני המן ואמרו ימצא כתוב וגו׳ כלומר כבר נמצא הדבר של מרדכי אלא שהם מדלגים אותו ונכון:

*ילקוט* מסכת מגילה וימצא כתוב כתב מבעי ליה אמר ר׳ יצחק נפחא מלמד ששמשי מוחק וגבריאל כותב:

*אמ״ה* כתוב משמע כתוב מחדש כתב משמע מעיקרא וכן פ׳ מהר״ג זד״ל: שם צר ואויב א״ר אליעזר מלמד שהיתה מחוה כנגד אחשורוש בא מלאך וסטר ידה כנגד המן:

*אמ״ה* קשה טובא איך עלתה בדעתה של אסתר לעשות כן ולהתחייב ראשה למלך אלא קושטא דמלתא שהאמיתי עושה רגילותו לדבר האמת ורגילותה אל האמת גרמה לה שהיתה מחוה כנגד אחשורוש שהיה יותר צר ואויב מהמן כאומרם חז״ל וכן תמצא במר״עה האמתי כשנסו אותו בבית פרעה בגחלים וזהובים נטה ידו לזהובים אלא שהמלאך הטה ידו לגחלים וגו' דאף על פי שהיה קטן בודאי שהבין שלנסיון הביאו כל זה לפניו ואיך נטה ידו לזהובים אלא שהאמיתי עושה רגילות האמת שהאמת הוא שהדברים חביבין לו יותר מגחלים ׳ {:}

*ילקוט* (אחשורוש) דבר אחר ישנו עם אחד ישנ׳ הם מן המצות א״ל אחשורוש ישנים הם ואתה מבקש לעוררם עליך א״ל אי לית אנא יכיל להון א״כ ערק א״ל לא כן את ערק אי את נתו׳ בחדרי חדרים יש להם כמה נביאים שהם באים על מטמוניות שלך כמו שעשו לבבל שנאמר באו לה פתחו מאבוסיה אמר ליה מפוזר מפוזרים הם עשרה הכא ועשרה הכא א״ל כ״ש שהם מתכנשים ובאים עליך אמר ליה מפורד:

*אמ״ה* דברי מאמר זה סתומים וחתומים הם דמה כוונת אומרו ואתה מבקש לעוררם ועוד כשאמר אחשורוש להמן יש ביניה׳ נביאים מה משיב המן מפוזרי׳ הם דמה מעכב הפיזור לנבואה ועוד להבין אומרו כ״ש שהם מתכנשים ועוד להבין מה משיב המן מפורד:

*אמנם* הכוונה כשאמר המן שישראל ישנים מן המצות א״ל אחשורוש הם ישנים מן המצות ובראותם הצרה שאתה מגלגל עליהם יהיו חוזרים בתשובה ולמה אתה מבקש לעוררם עליך להשמידך ע״י תשובתם אמר ליה המן מובטח אני שאין עושים תשובה ואם עושים ואיני יכול להם אני בורח א״ל אחשורוש יש ביניהם נביאים שיגידו להם מקום שתסתר שם א״ל המן מזה אינו מתיירא משום שמפוזרים הם תוך ארצם ואין נבואה בחוצה לארץ א״ל אחשורוש כ״ש שהם מתכנשים כלומר על ידי התשובה שעשו יתכנשו בארצם לפי שאלוה שלהם מצפה שיעשו תשו׳ להשיבם לארצם ואז יש מציאות נבואה ונביאים שבהם יגידו היכן אתה נחבא ובאים עליך אמר ליה המן מזה איני מתיירא משום דמפורד הוא כלומר יש פירוד ביניהם וכיון שיש פירוד ביניהם אפילו שיעשו תשובה אינו מספיק להשיבם לארצם:

*ילקוט* והעיר שושן נבוכה הפיל הקב׳{"}ה בעיר ערבוביא בתוך שושן אשה הולכת לשטוח פירות נופלת מן הגג ומתה אדם הולך לשאוב מים מן הבור נופל בו ומת שנאמר והעיר שושן נבוכה פירוש היו תמהים היאך היה יכול לעשותו דבר גדול כזה והוא לא היה חושש כלל כי היה יודע לעשותו בקל כך מרדכי ידע רפואה לחטא על ידי תשובה ותעניות:

*אמ"ה* למדנו מכאן כשיש צער לישראל ח״ו אפילו העצי׳ והאבנים מרגישים בצערם כמדובר והעיר שושן נבוכה העיר ממש דהיינו העצים והאבנים שהרי אדם הולך לשאוב מים מן הבור נופל ומת וכן נופל מן הגג ואין צריך לומר כוכבים ומזלות שמצטערים בצערם כדרז״ל על פסוק בכה תבכה בלילה גם כוכבי׳ ומזלו׳ בכו עמהם וזהו כוונ׳ המסרה וידום ב׳ וידום אהרן וידום השמש כלומר כשמתו בניו של אהרן וידום אהרן בצערו גם וידום השמש רומז שגם  השמש נתאכל עמו ונצטער בצערו:

*ילקוט* ויהי כראות המלך את אסתר לפי שהיו הסנורים על עיניו כשראה אותה האירו עיניו הושיט לה השרביט שבידו:

*אמ׳{"}ה* מדוייק עם זה אומרו נשאה חן בעיניו ויושט המלך לאסתר את שרביט הזהב כלומר כשראה שנשאה חן בעינו דייקא שיאירו עיניו מהסנורים מיד ויושט לה את השרביט:

*שם* נמתח שרביטו וכמה א״ר ירמיה בר אבא שתי אמות היה והעמידו על שנים עשר ואמרי לה ששה עשר ר' יהושע אומר עשרים וארבעה ואמרי לה כ״ח רב חסדא אמר אבימי ששים וכן את מוצא באמת׳ של בת פרעה וכן אתה מוצא בשיני רשעים שנאמר שיני רשעים שברת אל תקרי שברת אלא שרבבת רבא בר אפיתין אמר משום דרבי אלעזר בן שמוע ששמע מרבו ורבו מרבו מאתים:

*אמ״ה* אלו ואלו דברי אלהים חיים תחילה נשתרבב השרביט שנים עשר ועמד קצת וחזר ונשתרב עד ששה עשר ועמד וחזרו נשתרבב עד כ"ד וחזר ונשתרבב עד כ״ח וחזר ונשתרבב עד מאתים והכל לרמוז שבזכות י״ב שבטים וזכות אברהם יצחק ויעקב ושבטי ישורון שהיו באפוד שעולה ששה עשר י״ב שבטים וג׳ אבות הרי ט״ו ושבטי ישורון הרי י״ו וזכות בד׳ ועשריה ספרים וכ״ד משמרות וזכות כ״ח אתוון שישראל עונין אמן יהא שמיה רבא מברך לעלם לעלמי עלמיא אלו וזכות ה׳ מסכתות כל זה עמדה לאסתר באותה שעה ובא בקבלה איש מפי איש שהיו מאתים רמז ובזכות ומאתים הנוטרי' את פריו עמדה לה וגו׳ כדרז״ל ומאתים לנוטרים את פריו לרבנן:

*ילקוט* אחשורוש ויבקש הדבר וימצא שמעו בגתן ותרש שנאמר למלך והעבירו הנחש מן הקיתון וברא הקב״ה נחש בתוך הקיתון בשביל מרדכי לכך נאמר ויבקש הדבר וימצא אין אומרים וימצא אלא לדבר האבוד ונמצא כענין או מצא אבדה:

*אמ״ה* נתבאר אצלי בגתנא ותרש וכו׳ שהכונה נדדה שנת המלך ואמר להביא ספר הזכרונות דברי הימים וכשרוצה המלך לידע הם דברים שעברו בימי אבותיו שמה שעבר בזמנו אינו חידוש לו והקדוש ב"ה עשה נס שבאותם ספרי דברי הימים מזמן קדמון נמצא כתוב שם אשר הגיד מרדכי על בגתנא ותרש וזהו וימצא דרך מציאה דבר שנאבד ממקום כתיבתו ונמצא בספר אחר ונכון ובפירוש על אחשורוש הארכתי בזה:

*ושמעתי* משם מדרש טעם שכתוב בגתנא ותרש בגתנא באלף ותרש בואו והוא כי בני המן שהיו סופרי המלך כתבו ענין מרדכי כך הגיד מרדכי על בגתן או תרש כלומר בין שניהם היה העצה להמי׳ למלך אבל לא נודע ממי יצא העצה תחלה שזה דוקא חייב מיתה אלא שעל הספק תלו את שניהם ובהיות כן אין ראוי מרדכי לשכר כיון שסוף סוף גרם שהמלך במיתת א׳ משניהם בחנם ונכנס בחטא דם נקימה עשה הקדוש ברוך הוא תיבת *או* הפרידו וחיבר אות אלף בסוף תיבת בגתן ונעשה בגתנא ואות וי״ו בתיבת תרש ונעשה ותרש וזהו וימצא כתוב על בגתנא ותרש אעפ״י שהם כתבו כי הגיד מרדכי על בגתן או תרש שבקשו לשלוח יד כמדובר אך כשבקשו הענין וימצא כתוב כך בגתנא ותרש שעם זה שניהם היו חייבים כי כלם הסכימו בדעת אחת וא״כ בדין הרג המלך לשניהם ומרדכי ראוי לשכר הרבה:

*עמודיה* ז׳ על מאמר דמס׳ חולין אסתר מן התורה מנין שנאמר ואנכי הסתר אסתיר וגו׳ ושמעתי דבר נאה ומתקבל שלכך כתיב הסתר גבי אסתר לפי שאמרו חז״ל שכסה הקב״ה את אסתר מאחשורוש ונתן שיד׳ במקומה וזהו ואנכי הסתר אסתי׳ ר״ל שתהא אסתר בהסתר מאחשורוש:

*עוד שם* מזוהר חדש ומתיקונים תיקון ב׳ ענין הגזרה שהיה בשביל שסמאל התלבש בהמן לעשות נקמה בישראל בשביל ההיא קנאה שכיס' הקב״ה את אסתר ומסר שידה במקומה בדיוקנ׳ שלה והטעם שאירע לו ~לפיכך שכל~ {במהדורת לעמבערג: לפי שכל} עניינו הוא לערב קודש בחול טומאה בטהרה וכאשר ראה שהקב״ה מנע את אסתר שלא ישתמש בה חול התלבש בהמן וגזר גזרות רעות והפיל גורלות של ישראל לכלותם:

*ומטעם* זה נראה לי דאמרו חז״ל במגילה שעשה המן עצמו אלוה כי אחרי שסמאל אל אחר נתלבש בו תפש אומנתו:

*והאר"י* זלה״ה הקשה על זה כי איך יתכן שנתן הקב״ה שידה במקום אסתר ואחשורוש לא נגע באסתר והלא דריוש ~כן~ {במהדורת לעמבערג: בן} אחשורוש הוא בן אסתר ורז״ל לא שוא ידברו ותירץ הוא ז״ל על דרך מה שאמרו בזוהר פ׳ כי תצא עמוד תקל״ג וכל מי שרוצה להבין דברי הזוהר שם יבין על פי הדברים האלה ביאר מאמר ~הרהר~ {במהדורת לעמבערג: הדבר} שם וז״ל כל אדם ואדם הוא מורכב מצד טוב ורע ושניהם הם מתלבשים זה בזה והם ממש כשני צורות של שני בני אדם ודומים זה לזה ונכללים כאחד אלא שחלק הטוב נקרא לבוש וחלק הרע נקרא בגד מלשון בגדים בגדו ואותו הרע נקרא ג״כ שד המחטיא את האדם והוא היצר הרע שבקרבו וחלק הטוב הוא המרגיל לאדם בתורה ובמצות ומעשים טובים וכדרז״ל ואהבת את ה׳ אלהיך בשני יצרך ביצר טוב וביצר רע ואם לא היה אדם הראשון חוטא היה נשתיי׳ כלו טוב אבל אחר שחטא ונשתייר טוב ברע וקנסה עליו מיתה ועל ידי שהוא נקבר בקבר בעפר הארץ נרקב הרע והטוב מונח במקומו והוא ענין הקבורה בארץ כמו שאמרו גם מזה בכונות האר״י זלה״ה הנדפסות והיו מררכי ואסתר יודעי' להשתמש בשם המפורש ולחלק חלק הרע מהטוב וכן עשו והפרידו החלק הרע הנקרא בגד ושד מן אסתר והיה דומה כאסתר ממש בצורתה ועם אותו חלק הרע היה מתייחד אחשורוש והוא השידה שהניחו במקומה כדוגמה של יוסף כאשר ראה שאשת אדוניו שתפשהו בבגדו דהיינו בחלק הרע הנקרא בגד הניחו אצלה על ידי פעולת שמות וחלק פעולת הטוב הנקרא לבוש וינוס ויצא החוצה לפי שהיא לא יכלה לתפוש בחלק הנקרא טוב כי לא ינוח שבט הרשע על גורל הצדיקים ולפיכך נקר׳ דריוש בן אסתר אעפ"י שנולד מן השידה כי אותה השידה הוא מחלק הרע מאסתד עכ"ל:

*אמר המאסף* ולע״דן ומתיישב בזה מאמר רז״ל שאליעזר עבד אברהם נכנס חי בג״ע ור׳ בנאה מצאו בפתח מערת המכפלה כדא׳ ז״ל ובמסכת ברכות אמר שמשה הרגו לפי שעוג היינו אליעז׳ כדר״זל ואין יתכן זה אלא שהפריד אברהם חלק הרע דהיינו עוג הרג מזה וחלק הטוב שלו יושב עם אברהם במערת המכפלה והרבה מאמרים כאלו מפורשים בהקדמה זאת כאשר הם מפורשים בחיבור הדרושים אשר לי:

*ילקוט* אחשורוש רב אמר בת ארבעים שנה היתה אסתר ושמואל אמר בת שמונים היתה רבנן אמרין בת שבעים וארבעה מנין הדסה רבי ברכיה בשם רבי נחמיה אמר הקב״ה לאברהם אתה יצאת מבית אביך מחרן בן ע״ה שנים אף אני מעמיד גואל ממך בת ע״ה שנים כמנין הדסה עכ״ל:

*אמר המאסף* כיון דקיימא לן בכל מחלוקת דאלו ואל{ו} דברי אלהים חיים בנדון זה אין יתכן שיתקיימו דברי כלם בת ארבעים ובת שמונים ובת שבעים וד׳ ואולי יש לומר שהיתה בת ארבעים שנה כדברי רב אך היה תוארה כבת שמונים מחמת קמטים או כבת ע״ד למר כדאית ליה ולמר כדאית ליה ונמצא שכלם עולים בסיגנון אחד ומתקיים עם זה דברי כלם דמר אמר חדא ומר אמר חדא ולא פליגי:

*אך* ראוי לשים לב מאמר הקב״ה לאברהם אתה יצאת מבית אביך ~מבין~ {במהדורת לעמבערג: בן} ע״ה שנים אף אני מעמיד ממך גואל בת ע״ה שנים דמה מעלה היא זאת היות׳ אסתר בת ע״ה שני׳ כשהעמידה לגואל לישראל ונראה שהוא מדה כנגד מדה כיון שאברהם יצא מבי׳ אביו לאהבתו יתברך להכריז אלהותו בעול׳ שמלכותו בכל משלה השגחתו בעליונים ובתחתונים כן הוציא מחלצך גואל בת ע״ה שנים שעל ידה יאירו ישראל עיניהם בידיעת אלהותו בראותם שהוא דרך השגחה ולא בטבע דמה טבע מחייב שיחשוק המלך אשה בת ע״ה שנים ובפרט למ״ד שגם הית׳ ירקרוקית אין זאת כי אם השגח׳ פרטית גם בתחתונים ולשנות הטבע ולברוא לאד׳ בריה חדש׳ להופכו מזקן לנער וכל מה שחפץ עושה בשמים ובארץ ופרסום ידיעה הזאת היה ע״י של אסתר כל היותה בת ע״ה שנים ונשאה חן בעיני המלך מכל הנשים ומכל הבתולות אשר הביאו לפניו וכל זה נמשך בזכותו של אברהם שיצא מבן ע״ה מבית אביו שאע״פי שהורגל כל כך שנים בעירו ובבית אביו וקשה כמות לפרוש עכ״ז עזב הכל בעבו׳ אהבתו ית' ונמצא שזכות הרבים תלוי בו:

*שם* כיצד נשא אחשורוש לושתי אלא ושתי בת בלשצר היתה ובלילה שהרגו לבלשצר והמליכו לדריוש נפלה ערבוביא מביתו של בלשצר שהיו אלו הורגים ואלו בוזזים ושתי היתה נערה ורצתה בין המסובין כשראת׳ הבית מעורבב שהיתה סבורה שאביה קיים ובאה לחלקו של דריוש וחמל עליה והשיאה לאחשורוש בנו והקב״ה אמר הכרתי לבבל שם ושאר ונין ונכד לפיכך נגזר עליה כך:

*אמ״ה* כל מדותיו של הקב״ה מדה כנגד מדה בלשצר אביה של ושתי עשה משתה על ביטו׳ בנין בית המקדש שחשב וטעה ועלה בדעתו ששוב לא יגאלו ישראל ולא ~יתבו~ {במהדורת לעמבערג: יבנו} עוד ב״ה ועל זה עשה משתה והוציא כלי המקדש כדר״זל לכן תפול בתו ביד אחשורוש שהיה רוצה לבנות המקדש ושתי מעכבה בידו כדרז״ל ותהרג על ידו מדה כנגד מדה תבא בת בלשצר ששמח על ביטול בית המקדש ותהרג על ידי אחשורוש שהיה רוצה לבנות המקדש:

*ילקוט* דבר אחר ובהגיע תור מהו תור אלא תור וגוזל שראה אברהם אבינו בין הבתרים היא אסתר שבתרה בתוך והיה המן מפיל עליה גורלות עכ״ל:

*אמ"ה* קשה להולמו אומרו היא אסתר שבתרה בתוך ואולי רומז בעל המאמר למה שאמר הרב הקדוש הארי ז״ל שמרדכי על ידי שם חלק והפריד הצד הרע של אסתר והיא כדמותה כצלמה כצורת אסתר וזהו מה שמסר לאחשורוש וכן עשה יוסף עם אשת פוטיפר שעל ידי שחלק והפריד צד הרע שלו ומסר לה ולבסוף הודע לה הדבר וזהו ותתפשה בבגדו ר״ל בבגידה שעש׳ עמה והדברי׳ ארוכים ועמוקים במקומו ע״ש ואפשר דזה רומז בעל המאמר בצחות לשונו באומרו היא אסתר שבתרה כלומר שחלקה מרדכי בתוך והיו ב׳ אסתר א׳ מצד הרע וא׳ מצד הטוב והמן הרשע בהיות חכם להרע חשש על הדבר הזה והיה מפיל עליה גורלות לידע איזה צד מסר לאחשורו׳ כדי להלשין על מדרכי והיה הדבר נעלם ממנו כי מעשה מרדכי היה בשמות הקודש וגורלות של המן היה על ידי שמות הטומאה ולא ינוח גורל הרשע על גורל הצדיקים:

*ובהקדמה* זאת מבואר אצלי דברי התוספות ז״ל במסכת מגילה על מאמר חז״ל וישניה שהאכילה קדלי דחזירי וגו׳ ופירשו התוספות היא לא היתה אוכלת חוץ מפשוטו בכונתם לומר דאין הקב״ה מביא תקלה על בהמתן של צדיקים וכ״ש ע״י צדיקים עצמן וא״כ איך לאסתר האכילה אחשורוש חזיר ופירשו שהן אמת שאחשורוש נתן לה אבל היא לא היתה אוכלת : אבל רמזו בצחות לשונם הקדמת הרב ז״ל: מרדכי חילקה לאסתר כמדובר וצד הרע מסר לאחשורוש ונמצא שהיא לא הייתה כי אם השידה שמסר לו מרדכי כצורת אסתר:

*מגלה עמוקות* אופן ק"פ) לכל אחד מישראל יש לנשמה שלו אות אחת מששים רבוא אותיו׳ בתורה וגו׳ ובהגהה כתב דזהו סוד אסתר מן התו׳ מנין כלומר מנין שיש לאסתר אחיזה באות אח' שבתור׳ כמו ישראל שיש לכל אחד בתורה שנאמר הסתר אסתי׳ באומר אנכי אתן לאסתר אחיזה במלת הסתר שהוא מנין אותיות התורה *א*ו יראה ידוע שאסתר היא סוד השכינה בסוד ותלבש אסתר מלכות שעל זה אמרו רז״ל שלבשה {במהדורת לעמבערג: רוח} הקודש וזהו אמר מנין שאסתר רז׳ השכינה שכלולה מכל תר״א ישראל שיש להם ת״ר אותיות התורה שנאמר ואנכי הסתר ר״ל הסתר הם אותות התור׳ שרומז במלת הסתר סוד הסתר שהוא השכינה שכלולה מן תר"א ישראל וסוד הסתר זה אסתר כי היה השכינ׳ והיא כלל ישראל ולכן היתה הגאולה על ידיה כי היא סודי השכינה כנודע והיא כלל ישראל וזהו שאומר אנכי הסתר אנכי דייקא שהיא השכינה כסוד אנכי ארד עמך ואנכי אעלך וזהו סוד אנכי הוא מנחמכם כי עמו אנכי בצרה כשגלו שכינה עמהם:

*משה* מן התורה מניין הוא כלול מת״ר אותיות שנאמר בשגם הוא בשר כי בשגם הוא בשר בגימט׳ ששים רבוא:

*מרדכי* מן התורה מניין ידוע שמרדכי הוא סוד משה כדרז"ל שקול מרדכי כמשה (במדרש על פ׳ איש יהודי) ולכן קימו בימי מרדכי מה שקבלו כבר וזהו שאמר מנין שמרדכי הוא משה והוא כלול מששים רבוא אותיות התורה שנאמר קח לך שהוא ניצוצו וכתיב בשמים ראש שהוא נוטריקון ששים רבוא אותיות:

*המן* מן התורה מנין שרצה לקעקע ביצתן ואחוזתם שיש להם שנאמר המן העץ אשר צויתיך אש״ר נוטריקון אותיות ששים רבוא:

*ילקוט* מס' מגילה : אמרה אסתר רבש״ע שמא על שקראתיו כלב דכתיב הצילה מחרב נפשי מיד כלב יחידתי חזרה וקראתו אריה הושיעני מפי אריה:

*אמ״ה* קשה מה צד עון יש אם קראתי לאחשורוש הערל כלב שאמרה לפני הקב״ה שמא בשביל שקראתיו כלב אתה רחוק משועתי ונראה שבהיות חושבו ככלב הכי אתה מקטין את הנס שאינו דומה להצילם מיד כלב להצילתם מפי אריה שמתגדל הנס ועוד שנראה ח״ו כהמשפיל לישראל שמסרם הקב״ה ביד מלך פחות לו כשפל ובזוי ככלב שהרי מצינו שהגדיל לפרע׳ ולנבוכדנצר לכבודם של ישראל שלא יהיו תחת מלך שפל כאומרם חז״ל יש צד עון בדבר על הייו׳ מכמו כפוי עובה עם מי שעשה עמה עובה שהמליכה תחת ושתי וח״זל חייבו לומר גם לחרבונה זכור לטוב על אשר דבר טוב לפנ׳ המלך וחייבים אנו לברכו כדי לברוח ממדת הייות כפויי טובה וכתב בספר החסידים היהודי שעשה לו גוי מהטובות כשזוכרו צרין לומר עליו זכרו לברכה וכמה טרח חז״ל לחקן על יוסף שהיה נשבע חי פרעה על שקר באומרו לאחיו חי פרעה כי מרגלים אתם שנמצא שהיה כפוי טובה כיון שפרעה עשה עמו חסד להגדילו ופירשו שעל האמת היה נשבע כי מרגלים אתם מבני רחל וגנבתם לאורחת ישמעאלים מכרתם ונמצא שעל האמת היה נשבע שהיה מרמז המאורע ברמז באומרו כי מרגלים אתם ועוד תירוצים אחרים עיין בספריהם הקדושים וא״כ לא כנהוג עשתה אסתר לקראת לאחשורוש כלב ועוד שהקב״ה הזהיר למשה על כבוד המלכות דכתיב וירדו כל עבדיך וגו׳ וכתיב גם במדעך מלך אל תקלל:

*מגלה עמוקות* רצה משה רבינו ע״ה לבטל בתפלתו מחשבת המן הרשע שהוא סוד סמא״ל הרשע כי כל מה שעשה המן הכל למד מבלעם הרשע שהוא בעיטא חדא על ישראל עם סמאל ברקיע ונתלבש המן בעשר בנים שלו שהם סוד סמאל שנתלבש בעשר כתרין דיליה וגו' והשיב הקב״ה למשה רב לך יש לך גדולה הרבה לעת הזאת עלה ראש הפסגה שהם י״א מדרגות שהיו בהר נבו וכלם פסעם משה פסיעה אחת לקבל י״א קטרין של המן ועשר בניו שהוא הסמאל וי׳ קטרין דיליה רב לך זה וצו את יהושע והוא יעשה נקמה בעמלק מדור דור מדורו של ישראל לדורו של מרדכי וגו' (אופן מ״ד):

*תנחומא* הא דכתיב באברהם והוא עומד עליהם תחת העץ עמד להם בימי המן כנגד יעשו עץ וגו׳:
 
*ילקוט* אחשורוש דף קע"ג ודף קע״ד מקללתו של דריוש ואיניש לא די ישנא פתגמא דא יתנשת אעא מן ביתי׳ מאות׳ קללה נתלה המן: המן חשב לתלות את מרדכי בזמן קריאת שמע שם ע״ב:

*אמר המאסף* נראה שיובן זה במה שכתב בעל מגלה עמוקות כשראה יעקב לעשו התחיל לקרות קריאת שמע וגו׳ ובחיבור הדרושים פרשתי הטעם משום דכתיב ודברו השוטרים וגו׳ שמע ישראל ודרשו חז״ל אפילו לא יש בידכם אלא קרית שמע אתם נצולים מיד אויבכם וגו׳ ולכן כראות יעקב לעשו בא להלחם עמו קרא קרית שמע לרמוז רבש״ע אעפ״י שקטנתי מכל החסדים ואין בי זכות כי אם ענין קרית שמע בלבד ראוי אני שתצילני מיד עשו כמו שכתבת בתורתך ולכן המן בקש לתלות את מרדכי בשעת קרית שמע כדי שלא ינצל בזכות קריאת שמע ופרשתי דלכן כיון גלית לבטל את ישראל מקרית שמע והיה אומר עליה בוקר וערב ~לכולם~ {במהדורת לעמבערג: לבטלם} ~לקרית~ {במהדורת לעמבערג: מקרית} שמע כאומרם חז״ל מטעם זה:

*העץ* שעשה המן חמשים אמה היה מבית קדשי הקדשים שנאמר ויעש האולם העמודי' חמשים אמה. פרקי ר׳ אליעזר פ״ג דף מ"ד:

*ובתרגום* יב״ע קאמר שהיתה מתיבתו של נח רז"ל במדרש אמרו שהיה מעותד:

*ובמקום* אחר אמרו שהרס כדי ליקח הקורה לעשות העץ ואפשר לומר שמעץ אשר
היה והושם בתיב׳ נח ומשם נלקח למקדש כשנחרב המקדש לקחה המן ושם אותם בביתו ומשם לקחה לעשות העץ:

*ילקוט* אחשורוש יעשו עץ גבוה חמשים אמה היה המן חוזר ומבקש קורה של חמשים אמה ולא מצא אלא קורה שהיה בתוך ביתו לפי שהיה בנו פרשנדתא הימון בקררונא ונטל אחד מתיבתא של נח שהיה ארכו של נשר חמשים אמה שעשה הקב"ה זכרון בעולם שידעו דורות העולם שבא מבול לעולם שכן כתיב זכר עשה לנפלאותיו וכן כשנהפך סדום הנחתי זכרון לעולם ותבט אשתו מאחריו ותהי נציב מלח:

*אמ״ה* ביקש המן עץ גבוה ן' אמה לכוין בכשופו כנגד חמשים שערי טומאה כדי לעשות עץ שלא יקבל עליו רק מרדכי בלבד ~שאה~ {במהדורת לעמבערג: שאם} יתלו לאחר לא יקבלוהו והנס שעשה חקב״ה שיהיה מבטל כשופיו שאין עוד מלבדו כתיב ויתלו את המן על העץ אשר הכין למרדכי אף על פי שהכינו למרדכי דוקא שיתלה בו ולא אחר עכ״ז ויתלו את המן עליו כמו שמפורש אצלי באורך בביאור מגלת אסתר הכלל העולה שבפחות משיעור חמשים לא היה מועיל לענין כשופיו ולכן טרח כל כך לבקש קורה כשיעור ן' אמה כנגד ן' שערי טומאה כמדובר:

*ילקוט* על פסוק ותאמר לו זרש אשתו וגו׳ העץ שהכין המן חמשים אמה ארכו ורחבו שנים עשר זרת וחשב בדעתו שבזמן קריאת שמע יתלה את מרדכי:

*אמר המאסף* כיון הרשע לבטל מה שכיון יעקב כשראה לעשו שקרא קרית שמע כדאיתא במגלה עמוקות שכיון להכניע קליפות שהביא עמו כמבואר אצלי:

*ילקוט* על פסוק בשלשה עשר לחדש שנים עשר וגו׳ ומפני מה הכין עץ גבוה חמשים אמה כדי שיתלה הוא וי׳ בניו עליו בא וראה היכן היו צלובים בו תן לכל אחד ואחר שלשה אמות וזרת הרי לעשרת בניו ל״ח אמות ושלשה אמות וזרת להמן עצמו ובין נבלה ונבלה ארבע הרי מ״ג אמות וזרת ושלשה אמות שנטעם אחת האר׳ ושני אמות וזרת שהניחו מן הארץ בעד הנבלה שלא יבא הכלב או חיה ויאכל מהם הרי מ״ט אמות ואמה אחת הניחו על ראש של המן הרשע שלא יבא העוף ויאכל ממנו הרי חמשים אמה:

*אמר המאסף* יובן בזה מאמר במדרש תהלי' מזמור י״ג בפסוק עד אנה
ה׳ תשכחני נצח וגו׳ אחר הדברים האלה גידל המלך אחשורוש את המן וגו׳ עד היכן גדלו אמ׳ ר׳ יעקב עד עץ גבוה חמשי׳ אמה עכ״ל וקשה מה גדולה שייך בזה אלא שמה שהניח אמה על ראשו של המן שלא יבא העוף ויאכל ממנו כמדוב׳ במאמ׳ נמצא שגם על העץ גדלו בהיות מונע החיה מלאוכלו ובחיבור אחר הארכתי בפירושים על זה:

*אמר המאסף* יש חשבון אחר בענין העץ ובזה חמשים אמה והוא שכל אדם יש לו ארבע אמות נתלו בעץ עשרת בני המן והמן עצמו י״א פעמים ד׳ עולה מ״ד הרי מ״ד אמות תן עוד חצי אמה בין כל אחד אחר כדי שיהיה ריוח ביניהם כדי שלא יגע רגלו של זה בראשו של זה כדי שיחנקו הרי עוד חמשה אמות עולה מ״ט אמות צריך אמה לתשלום חמשים תן חצי אמה על ראשו של המן שנתנו ריוח וחצי אמה למטה כדי שלא יגע רגלו של ויזתא בקרקע ויזתא רצה להאריך רגלו וליגע בקרקע ולא יכול הרי חמשים אמה:

*ונראה* שהטעם שאחשורוש תלה כלם בעץ אחד ומלא כל אורך העץ מהם משום שידע שעשה העץ בכשופיו כדי שיתלו עליו דוקא אוהביו של מלך לכך נתירא שמא ישלוט הכשוף לתלות איזה מאוהביו באיזה מקום פנוי מהעץ לכן לבטל הכשוף מלא כל חלל העץ מהם:

*כתיבת יד* תחת העץ ויאכלו תימא למה לא אמר בהדיא תחת האילן אלא אמר
תחת העץ לרמוז שזכותו גרם שנתלה המן על העץ:

*אמ״ה* מה שייכות יש זכות אברהם לתלייתו של המן יותר מזכות יצחק ויעקב ונרא׳ בדרז״ל כי על כן עברתם על עבדכם מששת ימי בראשית הייתם מזומנים לבא אצלי ע״כ והכוונה שמששת ימי בראשית תנאי עשה הקב״ה עם מעשה בראשית אם ישראל מקבלים התור׳ מוטב ואם לאו חוזרים לתהו ובהו וידוע שלא היה מציאות קבלתה כי אם על ידי שאכלו המלאכים בשר וחלב בבית אברהם אע״ה שעם זה נצחם משה רב״עה כשרצה לקבל התורה ובאו המלאכים לקטרג ואמר להם אתמול אכלתם בשר וחלב בבית אברהם ועכשיו אתם רוצים התורה וגומר ונמצא שמששת ימי בראשית היו מזומנים לבא אצלו כיון שמאז נעשתה תנאי על קבלת התורה וק״ל:

*גם* ידוע עד ימי המן לא קבלו ישראל התורה ברצון כדרז״ל על פסוק קיימו וקבלו ונמצא שתכלית היה עד ימי המן והנה כיון שאברהם גרם התחלת קבלתה באכילם למלאכים לכן בזכותו נתלה המן על העץ כדי שיהיו ישראל בעולם מקיימים דת ברצון כי המתחיל במצוה אומרים לו גמור והוא התחיל בקבלתה כמדובר לכן זכותו ימחה להמן מן העולם כדי שיקבלו ברצון וגו׳:

*ילקוט* אחשורוש משם מדרש דף רס״ג ע״ג הפיל פור הוא הגורל הפיל במזלות ונפלה בידו מזל דגים שהוא באדר אמר תפושין הם בידי כהדין נונא א״ל הקב״ה להמן רשע הם אינן בידך אתה בידיהם מה הדג הזה פעם הוא בולע פעם נבלע כך אתה נבלע בידיהם ונהפוך הוא אשר ישלטו היהודים המה בשונאיהם:

*אמ"ה* יום י״ט לחדש אדר ראשון משנת הת״נט בפתע פתאום הזמי׳ הקב״ה פור אדר מזלו דגים הפיל פור הוא הגורל פור בר״ת פרו ורבו דקשה בפסוק דהו״לל הפיל גורל בחדש אדר מאי פור אלא הוא אמר לאבדם כדכתיב יכתב לאבדם והקב״ה היה אומר פרו ורבו ומלאו אה הארץ ויוסיפו עליכם כהנה וכהנה כברכ' אביהם וידגו לרוב בקרב הארץ וידגו כדגים שבים שהם לרוב כמו שפירשו חז״ל והוא על דרן אומרם חז״ל פרעה אמר הבה נתחכמה לו פן ירבה ואמר הקב״ה אני אמרתי כן ירבה ואתה אמרת פן ירבה נראה דברי מי מקיימים:

*ומעין* זו שמעתי משם ההאר״י הקדוש זל״הה על פסוק יכתב לאבדם אמ׳ המן לאבדם והקב״ה אמר לא בדם שהוא נוטריקון של לאבדם וכיון שאין הגזירה חתומה בדם ניצולים כאח״זל:

*גם* בנדון דידן הוא הפיל פור בחודש אדר שמזלו דגים וחשב לבולעם ולאבדם והיה הפור אומר פרו ורבו שהיא הפך מחשבתו ושיעור הפסוק הפיל פור הוא הגורל כלומר שם הפור היה רומז מהו הגורל דפי׳ ר״ת פרו ורבו ולאו כמחשבתו לכלותם:

*והמפרשים* ז״ל פירשו שהגורל שהפיל היה על ידי חתיכת עצם מרובע בנקודו׳ מארבע רוחותיו (~ובלע~ {במהדורת לעמבערג: ובלעז} דאדו) והפור הזה מן הצד שיש שלשה נקודות מהצד התחתית יש ארבע נקודות ומן הצד שיש ששה נקודות יש בתחתיתו נקודה אחת באופן שאם תפל שלשה פורים ויהיו למעלה בשניהם בכל אחד ארבע נקודות ובאחד ששה נקודות אם תהפכם לראות הנקודות שיש בתחתיהם תמצא בשנים שלשה נקודות בכל אחד ונקוד׳ אחת באחד באופן שלמעלה שהם ארבע וארבע וששה הוא מנין דוד ולמטה מהם שהוא שלשה ושלשה ואחד הוא מנין אגג והמן בגורל זה הפיל שלשה פורים ונפלו באופן שלמעלה יצאו מנין אגג ושמט כי עלה למעלה רצה להפכ׳ מה למטה מהם ומצא מנין דוד נמצא דבהופכם נשאר הוא למטה ודוד למעלה וגו׳ ונראה דזהו רמז המדרש הפיל פור הוא הגורל עליו נפל הגורל וגו׳ כלומר עליו נפל בשהופכם הפורים עלה דוד למעלה ואגג למטה:

*אך* קשה דכיון שראה שהפך הגורל וראה שעלה מספר דוד עליו ומספר אגג נשאר למטה כמדובר איך לא חשש שסופו רע ושמעתי שהמן חשב שמשני הצדדי׳ של הגורל היה מורה מעלה כשעל׳ למעלה ארבע וארב׳ ושש הלא עלה בדעתו שהיה מנין דוד שהוא י״ד אלא חשב שהיה מורה על מספר המן שעולה י״ד וראה עצמו למעלה וכשהפכם ראה אגג למעל׳ אמר משני הצדדים אני עולה למעלה ועונותיו ילכדנו את הרשע שלא עלה על לבו שמה שעלה למעלה כשהפכם היה מספר דוד מלך ישראל שהוא מספר פשוט ~וצא~ {במהדורת לעמבערג: ולא} המן כי מספרו י״ד במספר קטן שאינו מספ׳ פשוט ואם כן היה ראוי לדון שיות׳ קרוב הוא שהמספ׳ מורה על דוד ולא על המן:

*ונראה* דעם זה מתיישב קושייא שיש במאמר כשיצא הגורל באדר שהוא מזל דגים שמח באומרו תפושים הם בידי כדגים דאיך יתכן דקאמר כך ולא עלה על דעתו דבר קל כזה הדג פעם בולע פעם נבלע כדברי הקב״ה אלא הוא אשר דברנו שאם היה עולה בדעתו שהמספר שהיה למטה היה מספר דוד וכשהפך הפורים על׳ דוד למעלה היה חושש לומר הדג פעם בולע פעם נבלע שהרי בגורל תחילה היה מספר אגג למעלה וא״חכ נפל אגג למטה ודוד למעלה אך בחושבו שגם מספר הנקודות של מטה שהם י״ד היה מספר המן וכשהפכה עלה לעעלה אמר זה מורה שלעולם אני בולע ואיני נבלע ונכון ודוק:

*אך* יש לחקור דמאן דכר שמיה דוד בגורל זה:

*ונראה* שמתיישב היטב עם מה שאמרנו דבשם פור רמוז פרו ורבו הפך סברתו לכלותם וידוע שדוד הע״ה הכין לבנין המקדש כל הצורך כדי שעל ידו יהיו ישראל פרים ורבים וגו׳ המן ביקש לכלותם לכן יצא דוד בגורלו להליץ בעד ישראל ולקטרג עליו שהוא הכין דבר כדי שיהיו ישראל פרים ורבים לרוב והוא מפיל פור לכלות׳ או רשע הפור מורה שהלכה כמותי שיפרו וירבו דפור בר״ת מכריז ואומר פרו ורבו כדפרישית:

*האר״י זלה״ה* טעם שהסכים המן לגזור גזרת על ישראל באדר יותר מבשאר חדשים מפני כי י״ב חדשי׳ הם כנגד י״ב הויות וזה החדש הוא הויה בהיפוך *הוהי* אשר היא סוד הדין ולכן הזכיר הוא השם מהופך וכל זה איננו שוה לי *הוהי* ואסתר רצתה להמשיך הרחמים והזכירה ביושר יבא המלך והמן היום *יהוה* והק״בה הסכים עם אסתר בבחינה אחת ועם המן בבחינה אחרת להורות על הרחמים לישראל ועל הדין להמן שנאמר כי כלתה אליו הרעה סופי תיבות *יהוה* שהוא דין והוא רחמים כי הוא ביושר ואם תדקדק בשני תיבות הקודמים כי ראה הם יהא לומר כי בשיתוף שני שמות אלו הכל כנודע מפסוק אם עונות תשמור יה אדוני מי יעמד:










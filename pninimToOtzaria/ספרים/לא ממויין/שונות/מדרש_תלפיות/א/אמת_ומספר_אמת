%% ענף אמת ומספר אמת

*איומה* כנדגלות בראשית אמר רבי עזריא בראשית ברא אלהים ס״ת אמת וירא אלהים את כל אשר עשה ס"ת אמת ברא אלהים לעשות ס"ת אמת וכלם במעשה בראשית והחוט המשולש לא במהרה ינתק:

*אותיות* ר״ע אות אלף אמר ר׳ עקיבא אלף מהו אלף מלמד שאמרה תורה אמת למד פיך כדי שתזכה לחיי העו"הב הוי פיך למד אמת כדי שתזכה לחיי העו״הב מפני מה מפני שהקב״ה נקרא אמת וכסאו מאז יושב עליו באמת ופניו יקדמו חסד ואמת וכל דבריו דברי אמת וכל משפטיו משפטי אמת וכל ארחותיו חסד ואמת:

*הנהגת* האדם ירחיק מהשקר ומהכזב וידבר אמת ואפילו לעכו"ם ידבר אמת ולא ישקר לו ולא יטעהו ומצוה לקדש השם בעכו"ם להחזיר להם ממון כדי שיאמרו ברוך ה׳ אלהי ישראל:

*אמ״ה*[^א] וזהו דוקא כשיש איזה צד ספק שיבא הגוי לידע הדבר אז יקדים הישראל להחזיר הממון אבל בדבר שמעול׳ לא יכול הגוי לידע אדרבא אסור דבזה האופן אמרו חז״ל טעות הגוי מותר וגו׳ אבל בלאו הכי לא ואדרבא תולה הגוי הדבר שהע״ז שם בלב ישראל להחזיר לו ממונו אע״פ ששונא אותו ומעשה שהיה בימי מוהר״ר דוד {ב}ן׳ זמרא ז״ל שאמר הרב לאחד אל תחזיר מציאה זו לגוי ועבר על דברו והחזירו ושבח הגוי ליראתו ששם בלב ישראל להחזיר לו אבדתו והכריז כך הגוי בשוקים וברחובו׳ ואדרבא היה חילול במקום קדוש:

[^א] כל זה נאמר על הגוים הקדמונים הנקראים היידען אבל הגוים שבזמנינו המאמינים באחדות מצוה להחזיר להם ממון אף שלא ידע שטעה:


*ספר החסידים* סי׳ ~שע״ט~ {שפ"ח} שארית ישראל לא יעשו עולה ולא ידברו כזב ולא ימצא בפיהם לשון תרמית אם יש לאדם בן או בת לא יאמר כך וכך רוצים ליתן שאתן בתי לאיש פלוני או בני לבת פלוני או לומר כך וכך רוצים לתת לי בסחורה שלי ולא היו דברים ~בעולם~ {ספר חסידים שם: מעולם}:

*שם* סי׳ תרמ״ח כל מי שמקבל עליו שלא לדבר שקר אין שום עבירה יבא לעשות משום שאם ירצה לגנוב או לזנות וכיוצא אם מודה הורגים אותו ואם כופר הרי משקר וכדי שלא לשקר מונע עצמו מלעשו' העבירות:

*חידושי* אגדות ופרצת ימה וקדמה וגו׳ נחלה בלי מצרים על שם שלא רצה לשקר לאביו באמרו והייתי בעיניו כמתעתע דוגמת אי יהבי לי כל חללי דעלמא לא משקרי וכן כתיב תתן אמת ליעקב ולכך צורתו חקוקה תחת כסא הכבוד כדכתיב דובר שקרי׳ לא יכון לנגד עיני וכן אינו מת קודם זמנו כי אינו מהרס קיום העולם שפתח באמת בראשית ברא אלהים ס״ת אמת וס״ת ברא אלהים לעשות אמת:

*תומר דבורה* (דף ט׳ ע״ב) המדבר אמת בכל ענייניו מאריך ימי׳ ע"ש באורך:

*זוהר* תשא (דף ~קפ״ט~ {קפ"ח ע"א}) אמר גוי לרבי אלעזר לית אתון אמרין דמהימנות׳ דלכון קשוט ואוריתכון קשוט ואנן דמהימנותא דילן שקר ואוריתא דילן שקר והא כתיב שפת אמת תיכון לעד ועד ארגיעה לשון שקר אנן מיומין דעלמא קיימין במלכותא ולא אעדי מיומין לעלמין דרא בתר דרא תכון לעד ודאי ואתון זעיר הוה לכו מלכותא ומיד אעדי מינכון ~ורזא~ {זוהר שם: וקרא} אתקיים בכון דכתיב ועד ארגיעה לשון שקר א"ל ~אמינא כך~ {זוהר שם: חמינא בך} דאנת חכים באורייתא תפח רוחיה דההוא גברא אילו אמר קרא שפת אמת כוננת לעד הוה כדקאמרתא אבל לא כתיב אלא תכון זמינא דשפת אמת דתכון מה דלאו הכי השתא דהשתא שפת שקר ~קיומא~ {זוהר שם: קיימא} ושפת אמת שכיב בעפרא ובההוא זמינא דאמת יקום על קיומיה ומגו ארץ תצמח כדין שפת אמת תכון לעד א״ל ההוא גוי זכאה אנת וזכאה עמא דאורייתא דקשוט ירתין והלך ונתגייר:

*מקובלים* בראשית רי{"}ש אל"ף שי{"}ן סופי תיבות נפש ובאתב״ש הוא טוב לומר לך לנפש הוא טוב לקרב אל האמת ולרחק מן השקר כי שקר במילוי כגון שי״ן קו״ף רי״ש סופי תיבות נפש וכן רא״ש במילוי ס"ת נפש לומר לך אם תזהרו מן השקר ישמור לך הנפש ולא עוד שתהיה לראש ולא לזנב לכך כל אדם ילמד ממדותיו של הקב״ה שכל פעולותיו אמת ולכך סמך שמו של הקב"ה הנעלם של שקר כגון שי"ן קו״ף רי"ש הרי הנעלם הוי״ה דשתי יודי"ן ואות וא״ו עולה כ״ו כשם הוי״ה לומר לך שיש לך לירא מאד מן השקר וא״ת מי יעיד בך הוא העד הוא הדיין ולא עוד אלא שנשמתו של אדם מעידה בו כי סופי תיבות של שקר אותיות נפש ושקר במספר קטן עולה שש כי בששה ימים ברא את הכל באמת וביום השביעי שבת וינפש לכך כל אדם ילמוד ממדותיו של הבורא למען ינוח נפשו ואם עבר על האמת ועשה שקר אז כופר במעשה בראשית ולא עוד אלא שמפסיד שתים וזהו שאמר הכתוב וביום השביעי שבת וינפש ס"ת שתים בזה העולם ובעו"הב וזהו שאמר הכתוב וינפש ווי נפש וכן נפש בגימטריא שקל להפך לקש לפי שהשקר אינו אלא רגל אחד ואינו בר קיימא ודומה לקש וכן שקר שלש מאות מאה ומאתים עולה בגימט׳ תרי״ג ואלף לומר לך כאלו עבר כל המצות ולא עוד אלא עושה העולם שמם שנאמר וירא אלהים את אשר עשה והנה נשחתה לפי שעברו על האמת ולא עוד בלבד שקרא חייב מיתה ולא עוד בלבד שקרא בר שמתא ותדע כי אמת ושקר אותיות שקרא מת וכן אותיות רק שמתא:

*ספר כח י"י* שפת אמת תכון לעד וגו׳ אמת במספר קטן ט׳ ואם תכפיל ב׳ פעמי׳ ט׳ עולה י״ח במספר קטן תשעה ומשלישו עולה זך במספר קטן תשעה ומריבועו ל״ו במ״ק אמת שהוא תשעה וכן על דרך זה וגו׳ לזה אמר הכתוב שפת אמת תכון לעד ועד ארגיעה לשון שקר במספר קטן ששה כמנין שש מאות רכב בחור וסימניך שקר הסוס לתשועה וכ״כ עולה ולרשע אמר אלהים מה לך לספר חוקי:

*ובמדרש* קהלת וכן ברעיא מהימנא פרשת עקב בפסוק דור הולך ודור בא ס׳ רבוא נולדים בכל יום וס׳ רבוא מתים:

*וכן* כתב הראב״ד ז״ל בהקדמת פירוש ס׳ יצירה ורבו עניני מלת אמת וזה גרם לו מצד סגולת מספר ט׳ שהוא תכלית החשבון כידוע לחכמי המספר ולא לחנם אמרו חז״ל שחותמו של הקב״ה אמת ואמר הנביא זה אלהי׳ אמת שמרובעו של שם אהיה ר״ל כ״א פעמים כ"א עולה אמת ושם אדם ר״ל מה הוא מעשר של אמת ואשמיעך פלאות ממלת אמת שאם תתבונן בה תראה שכל אות משלשה אותיות במילואה העולה במספר חברתא ר"ל שאותיות מנצפך תחשוב למאות בחשבון אי"ק בכר כ״ו ותרבע כל אות בעצמה ותכפול המרובעים זה בזה ותמצא שכל אות עולה ז׳ וששים רבוא והוא פלא וכמספר זה היתה מכילה תיבת נח רוצה לומר כ״כ כוחות של ברכה כיצד אורך התיבה שלש מאות אמה תכפלם על חמשים רוחב יעלו ~שלשים וחמשה~ {חמשה עשר} אלף תכפלם על ל׳ גובה יעלו ארבעים וחמשה אלף אמות וזו חללות ושיעור מקוה כמו שאמרו חז"ל שהוא אמה על אמה ברום שלשה אמות הלכך אם תחלוק חללות התיבה על חללות המקוה שהוא שלשה אמות יצאו לך מאה ועשרים אלף שיעורי מקואו׳ וכל מקוה ארבעים סאה וכל סאה ששה קבין היינו ר״ם קבין וכל קב ארבע לוגין היינו תשע מאות וששים לוגין וכל לוג ארבע כוסות של ברכה ר"ל שלשה אלפים ושמנה מאות וארבעים תכפלהו על ק"ן אלף מקואות ויצאו שבע מאות וששים אלף[^א] וזה משר"ל ולכן הדין עם נח שלא לקבל השקר בתיבה כדאיתא במדרש שאי אפשר להפכי׳ בנושא אחד שיעמדו:

*וא״ת* סוף סוף למה הכניסו י"ל שחללות התיבה ת״ר אלף מאין מספר שקר וכפי דברי רז״ל יהיו ג״כ כל כך פרסאות העולם:

*כיצד* מצרים היא ד׳ מאות פרסה על ד׳ מאות פרסה שהם ק״ס אלף ולפי שהיא אחד מששי׳ לכוש תהיה כוש תשעים וששה רבוא וכוש א׳ מששים לעולם יהיה העולם ז׳ מאות וששים רבוא[^א] פרסאות כמספר הקודם ממש נ"ל שרוצה לומר מילין ועם כל זה הוא עודף על חשבון חכמי הגיאוגראפיאה כידוע למבין:

*ולדבריהם* ז"ל שאמרו בעירובין פ״ב דף כ"א שהמגילה עפה היתה ל״ב מאות פעם בעולם תמצאנה ממש כמספר הנזכר לעיל:

*כיצד* סתם חדש מל׳ ימים יהיו לי״ב חדשי השנה ~ש״ם~ {ש"ס} יום והמהלך מן הארץ עד לרקיע לדברי רז"ל הוא ת"ק שנה שהם עולים ק״פ אלף ימים תכפלם עם ל״ב מאות ר״ל עם ג׳ אלפים ומאתים ויצאו ז׳ אלפי׳ וששים רבוא כנ"ל:

*וכ"כ* אמות יש בשטח מחנה ישראל כיצד תתן לכל מיל אלפי׳ אמה ומחנה ישראל היתה שלשה על שלש עד מאות שהם י"ב על י״ב מיל ר״ל ארבע ועשרים מיל אמות באורך וכמותם ברוחב ושטחם עולה חמש מאות ושבעים וששה רבוא כנז״ל:

*ואמרו* חז״ל שירושלים עיר הקודש שתבנה במהרה בימינו אמן תהיה שלש פרסאות וא״כ יהיה שטחה כנז"ל:

*נחזור* לעניינינו ששער הגימט׳ גדול ונכבד ומעורר השכל לירד לעומק של דברים דרך משל *אריה* בגימטריא גבורה וכן יראה וכן רוגז וכל איתנהו ביה:

*לפלמוני* בגימטריא גבריאל *אליהו* עולה ב״ן כמנין כלב וזהו שאמרו חז"ל אליהו בעיר כלבים משחקים וכן עולה גדליה ובין ט׳ באב לצום גדליה ולא עד בכלל הם נ״ב ימים כמנין גדליה ואמרו שפחותי ודמים שבעיבור כלב הם נ״ב:

*שלשה* ראשי חליפות הן וסי׳ חשך חמור שור כלב שהן ראשי כל הקליפות ודע לך שקליפת כלב קשה והיא אמצעית בין שור וחמור ר״ל אם תקח הוי"ו שבאמצע שור ואות מם וי"ו שבאמצע חמור תמצאם כמנין כלב:

*ובכאן* סוד משמרה ראשונה חמור נוער והשניה כלבים צועקים ודוד היה מתקן בחייו קליפה זו ולא ירעבו הכלבים בחייו וזהו שאמרו רז״ל ששלמה המע"ה שלח לחכמים אבא מת וכלבים של בית אבא רעבים והם השיבו לו ראשונה על הכלבים וזהו שדקדק באומרו כי לכלב חי הוא טוב ולא אמר טוב כלב חי מן האריה המת ודו"ק:

*ודע* ששלשה פעמים ב״ן או שלשה פעמים אליהו עולה יוסף והוא עולה כמנין קנאה ועל כן עלול לקבל היזקים מהקנאים הפחותים בעל שם זה:

*ודע* לך שמשה ויוסף שניהם עולים כמנין אש״ר התעללתי במצרים וג״כ כמנין תמונ״ה אז פרצות אדם ולכן לקח משה את עצמות יוסף עמו:

*אהל מועד* בגימטריא יוסף וכן יוסף עולה כמנין עוף כי עוף השמים יוליך את הקול וזה נאמר על מטטרון: ונ"ל שמשה רומז למטטרון שר"ת של משה מטטרון שר הפנים וכן נקרא אל שדי שהוא בגימט׳ משה עיין בס׳ הפרדס:

*יוסף* רומז לסנדלפון שהוא מנעל כידוע:

*וכן* גן נעול כמנין יוסף וכמ״ש שמכרוהו בעבור נעלים:

*ועל* סנדלפון ומטטרון נאמר שני נעריו עמו ששני אלו עושים פרצוף אדם וכל האותות נעשו על ידם ויש כאן סודות נוראות ובספרי מוהר"ר יש"ר תראם באריכות:

*נשמה* בגימטריא השמים על כן אמרו ז״ל יקרא אל השמים זו נשמה:

*עון* במילואו עי"ן וי"ו נו"ן בגימט׳ רמ"ח וזהו שאמר הכתוב ותהי עונותם על עצמת' ר"ל שהאברים מעידים על חסרונן שהעון פוגם האבר המיוחד לו:

*יעקב* בגימט׳ מלאך האלהים מלאתי משפט ועתה מרצחים פי׳ קרית נאמנה שהיו בה תפ"א כנסיות כמנין מלאתי היתה לזונה שהיא ליליתא שגימט' של ליליתא תפ"א וכן ועתה בגימטריא תפ״א שמלאתי משפט הפך ועתה מרצחים:

*יד ליד* לא ינקה רע כפל יד על יד עולה קצו׳ כמנין לא ינקה:

*אפרים* ומנשה גימטריא תש״כו וזהו שאמר כראובן ושמעון יהיה לי שהם תש״כה ומכאן מוכח שאחר אינו מהמנין:

*כי* שמי בקרבו זה מטטרון שמי בגימט' חנוך בן ירד וזהו סוד ושמו את שמי על בני ישראל:

*וכן* וישם לך שלום כשתצרף כ"ו של הויה אל ישם יהיו שע״ו כמנין שלום והיינו ישא ה׳ פניו אליך כי הוא שר הפנים ויש אצל מוהר{"}ר יש"ר בשער זה חיבור גדול וסתרי תורה שמפליאי׳ לשומען:
 
[^א] מאת העורך: החשבונות הנ"ל לכאורה אינם מדויקיים.



%% ענף אומות העולם

*מדרש* רבה פ׳ נשא פ״ט ששים משפחות יש בארץ ~שמאבידים~ {במהדורת לעמבערג: שמכירים} את אביהם ואינן מכירים את אמותיהם ונקראו מלכות ושמונים משפחות יש בארץ מכירים את אמותיהם ואינן מכירים את אביהם ונקראו פלגשים שהפלגשים חשודות ומשאר אינן מכירי׳ לא אביהם ולא אמם אלא מעולמים ועליהן נאמר ועלמות אין מספר:

*אמ״ה* לא ידעתי מציאות אינן מכירי׳ את אמותיהם כיצד הוא ואולי אומות אלו שטופים בזימה הם ויש ביניהם שאחר שתלד האשה הבת או הבן הראשון ממיתי׳ את האשה דכיון דהאשה מתעבר׳ תכחש יופיה כדאי׳ ביבמות פ״ג ולוקחים אחרת תחתיה וכיון שתלד עושין לה ג״כ וכן בכלן ובזה יש מציאות שמאבידי׳ את אביהם ולא את אמותיהם ובחלוקה שלישית והשאר אין מכירים לא אביהם ולא אמותיהם אולי יש בין האומות האלו כשהאשה יולדת משליכין הוולד בחוץ וחברו מאסף אותו ומגדלו וכן עושים כל אחד ואחד מהם ונמצא שהבן אינו מכיר לא אב ולא אם:

*מתנות כהונה* פרשה ויקרא סוף פ״ג וז"ל ברבתי הישנים כתוב גירסא זו בסוף הספר ואמרו חז"ל במשנה בפ׳ כל המנחות ואפילו אומות העולם אוהבים את ישראל וזהו עלמות לשון עולמות כלומר אומות העולם ע"כ: 

*אמר המאסף* הרי אמרו רז״ל במדרש פרשה תולדות כל האומות שונאים לישראל וכל האומות שונאים לעשו ואיך אומר כאן דאפילו אומות העולם אוהבים את ישראל ועוד שבכל דור ודור עומדים עלינו לכלותינו והקב״ה מצילנו מידם ועוד לחז״ל גדול הרועה דמציל טלה משבעים זאבים וכתיב שלא נתננו טרף לשיניהם וכו׳ ובמסכת פסחים גפא של רומי בהא סלקינן ובהא נחתינן לכלות אתכם ~אלא~ {במהדורת אזמיר: לא} ~שאלו~ {במהדורת אזמיר: שאנו} חוזרים בנו משום מלכותא קטיעא והרבה מאמרים ופסוקים אין מספר ~מורם~ {במהדורת לעמבערג: מורים} באצבע על שנאת האומות עם ישראל א״כ איך קאמר ואפילו אומות העולם אוהבים את ישראל: 

*ולכאורה* נראה במה שכתבו הראשונים דלמה אומות העולם רודפים לישראל בשאלו׳ וחקירות מה שאין ישראל להם אלא שישראל בהיותם מוחזקים בתורת אמת אין להם צורך לחקור מאומות העולם לידע איזה הדרך ילכו בה מה שאין כן עכו״ם שהם מסופקים והמסופק רודף אחרי החקירות ע״כ תוכן הדברים העולה מזה שבראותם האומות העולם שהאמת עם ישראל מצד מזלם אוהבים לישראל שהאמת נאהבת:

*אך* גוברת הקנאה ומבטלת אהבה ומבקשי׳ לכלותינו וכאומרם חז״ל גדולה שנאה שמקלקל את השור׳ הרי שהקנאה מקלקל האמת אע״פ שכלל מסור בכל העולם שהאמת נאהבת לכלם:

*עי"ל* תאוותם לכלותינו אלא שחוזרי׳ ואוהבים לנו לתת לנו מושב ומחיה ביניהם משום מלכותא קטיעא:

*מדרש רבה* פרשה נשא פ"י הקב״ה מצפה לאומות העולם שמא יעשו תשו׳ ויקרבן לתחת כנפיו:

*שם* יתהלך למשרים שכל גזלות שהאומות גוזלין לישראל אין חוששים עצמם עון אלא חושבים מה שעושין להם מן היושר:

*עוד שם* ג׳ אומות אסר הקב״ה לישראל לכשיכנסו לארץ לירש את ארצם מואב אדום פלשתים וכו׳ ולע״ל עתיד הקב"ה להתירם לישראל:

*גלי רזיא* נתקבצו אומות העולם ושריהם אמרו לפניו רבש״ע ג״כ אנחנו מן יציר כפיך אב אחד לכלנו כשם שעשית תקנה לאלו לזרע אברהם ע"י גלגולים סוף כלם יש להם חלק לעלמא דאתי מה ראית שבחרת בזרע אברהם יותר מכלנו השיב הקב״ה אם הייתם עושים כמו שעשה אברהם שהכיר אותי מקטנותו ונכנס לאור כשדים לאהבתי ואתם ראיתם שהצלתי אותו מידכם מהאש שלא ישלוט עם כל זה לא האמנתם בי מכאן ואילך אל תדבר עמם מטוב ועד רע:


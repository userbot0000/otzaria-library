%% ענף אגדה

*תורת העולה* דף כ״ט ע״ד פ' צ"ב) מדרש הרוצה להכיר מי שאמר והיה העולם ילך אצל אגדה ~וה א~ {במהדורת לעמבערג: והיא} {במהדורת איזמיר: והוא} התכלית מכל החכמות כמו שנאמר בזאת יתהלל המתהלל השכל וידוע אותי:

*אמר המאסף* אין כונת ומאמר זה שיניח התלמוד וילך אצל אגדה כי אין להקב״ה בעולמו אלא ד׳ אמות של הלכה אך ר״ל שילך אצל אגדה לומר אחוז מזה וגם מאגדה אל תנח ידך שכיון שהאגדה מספרת מגדולות ונפלאות השם וממעשה בראשית וממעשה מרכבה בדברים מפורשים ולא ~סתומי~ {במהדורת לעמבערג: סתומי'} בתלמו׳ יבא להכיר מי שאמר והיה העולם: 

*מס' סופרים* פרק י״ו אמר ר׳ יהושע בן לוי הדא אגדתא כתוב בה הכותב אין לו חלק לעולם הבא והדורשה מחברך והשמעה אינו מקבל שכר:

*שם* לקמן הלכ' י׳ אמר ר׳ יהושע ואני מימי לא נסתכלתי גו ספר דאגדתא אלא חד זמן אשתכלת עד כאן:

*אמר המאסף* משום שדברים שבעל פה אין אתה רשאי לכותב׳ וזהו דייק גו ספר דאגדת׳ אבל בע״פ היה מלמד וק״ל ועיין בהרדב״ז ח״ח:

*הרמב"ם* בהקדמת ס׳ זרעים דף ד׳ ע"ד) כל דרש הנמצא בתלמוד אין ראוי לחשוב שמעלתו מעוטה ותועלתו חסרה אבל יש בו תבונה גדולה מפני שהוא כולל חידות פליאות וחמודת נפלאות כי הדרשות ההם כשיסתכלו בהם הסתכלות שכלי יובן בהם מהטוב האמתי מה שאין למעלה ממנו ויגלה מהם מן העניינים האלהיים ואמיתות הדברי׳ מה שהיו אנשי החכמה העלימי׳ אותו ולא רצו לגלותו וכל מה שכלו בו הפילוסופים דורתיה׳ ואם תביט הדרשה על פשטו תראה כי ענינים רחוק' מן השכל שאין למעלה מהם ועשו דבר זה לעניינים נפלאים הא׳ מהם ללטוש רעיוני התלמידים וללבב לבות ועוד כדי לעורר עיני הכסילים שלא יזהירו לבותם לעול ואלו הייתה מראה להם זוהר האמיתית יסבו פניהם מהם כפי חסרון טבעם שנאמרו בהם ובדומיה׳ אין מגלי׳ להם את הסוד ~בפני~ {במהדורת לעמבערג: מפני} שאין שכלם שלם כדי לקבל אמתתו על בורים ועיין שם באורך: 

*ספר* החסידים סי' רצ"ה אין אומרים אגדה תמיה לקטנים וכן לעמי הארץ שלא יאמינו פן יאמרו אין בו ממש ח"ו ומדהא ליתא שאר דברים נמי אינם וכן לא יאמר אגדות תמיהות לפני כל מלעיגים עליה׳:


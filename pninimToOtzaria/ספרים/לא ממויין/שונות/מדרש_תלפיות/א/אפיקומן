%% ענף אפיקומן

*אפיקומן* הבינה נקרא ה' ממנה יוצאין זו״ן שצורתם *ד"ו* והנה חציה הראשון אנו מניחין לאפיקומן והיא צורת ה*ו׳* והחציה השנית אנו מחברים אותה עם ~המצוה~ {במהדורת לעמבערג: המצה} הראשונה השלימה ומברכין עליה המוציא והיא צורת *ד'* וזהו *ד"ו*:

*אפיקומן* הנאכל באחרון בודאי מורה של הבא והוא מורה על מצה שמורה בודאי הוא בסוד יין המשומר ונאכל על השובע מי ששבע כמ"ש אני בצדק אחזה פניך אשבעה בהקיץ תמונתך. (לוחות הברית דף קס״ו ע״ב):

*אמ"ה* גריס הרב ז״ל אפיקומן בלי יוד אחר המם דהנוטריקון הוא אפי״קו מ״ן כאילו אכילה זאת של אפיקומן מכרזת ואומרה באכילה זאת אפיקו מן לעתיד לבא כי כיון דאכילת אפיקומן רומז על מצה שמורה ויין המשומר כדברי הרב ז״ל גם נוטריקון אפיקומן רומז על אכילת המן לעתיד לבא ובפרט שהלויתן יש בו כל מיני טעמים כסגולת המן ממש. כאחז״ל ומבואר אצלי למה נקרא שמו לויתן מלשון יללה כמו העתידים עורר לויתן והוא גם כן לשון לויה כלומר כשיתקבצו ויתלוו הצדיקים לסעודת הלויתן הצדיקים שמחים והרשעים בוכים וכדחז״ל מי שאכל שקצים ורמשים בעולם הזה אינו זוכה לאכול מסעודת הלויתן ואז אלו בוכים ואוכליו שמחים על דרך הנה עבדי יאכלו ואתם תרעבו וכו׳ ומגרסת אפיקומין ביוד אחר המם יבא ג״כ רמז המן כמדובר כלומר באכילה זאת אפיקו לעתיד מן שכל מין טעם כלול בו וזהו אפיקומין אפיקו דבר שכל מין טעם כלול בו כמדובר ומה גם דמן לשון הזמנה לרמוז באכילת אפיקומן תזכו בכל המזומן לכם לעתיד לבא:

*עוד* יש לפרש דאפיקומין נוטריקון אפיקו מין דכיון דאכילת האפיקומין זכר לקרבן פסח הנאכל על השובע ועל ידי קרבן זה נתפרסם במצרים שאין ממש בע״ז שהרי הטלה שהיה יראתם שחטוהו ישראל לעיניהם ולא יכול להציל עצמו הנה נודע ונתפרסם כי מלכותו יתברך בכל משלה באופן שאפיקומין הוציא את אפיקורוס והמין ממה שבלבו כי אכילתו מביאו לזכירת ביטול הע״ז כי אין בה ממש: עוד נוטריקון אפיקומין אפ״י יקו״ם כלומר באכילה זו יסתלק ויקום אפי וחמתי מעליכם:

*עוד* י״ל אפיקומין נוטריקון *אפיקו* שהוא רומז להקב״ה אפיק אתכם מן ר״ל מחמשים שערי טומאה והוא מה שאמרו חז״ל שאילו היה מתעכבין ישראל עוד רגע במצרים היו נכנסים בחמשים שערי טומאה ולא היה להם תקומה וזהו כי בחיפזון הוציא אתכם מארץ מצרים וכו׳ וזהו אפיק *ו׳* שהוא תפארת *מ"ן* מ״ם נו״ן ר״ל מחמשים שערי טומאה כמדובר:

*עוד* יש לפרש נוטריקון אפיקומן נוטריקון *אף יקו מן* שלשה תיבות כלולים באחד על חרון א״ף שסבלו במצרים יק״וו לאכול מ״ן כמדובר ואפיקומן שנאכל על השובע רמז למן שאכלו במדבר לחם אבירים לחם הנבלע באברים דלא שייך אכילת המן על הבוצע או שלא לשובע כיון שהיא נבלעת באברים ואינה נרגשת. גם ר״ת *אפיקומן* *א*״דני *פ*״דה *י*״שראל *ק*״דושו *ו*״חביבו *מ*״יד *נ*"כרים:

*ובספר התשבי* אפיקומן פירשו בו נוטריקון אפיקו מיני מזונות ותמיה אני איך לא ידעו שהוא לשון יון ממש אפיקומוס נקרא סעודה גדולה ומה שאוכלים אחר הסעודה נקרא אפיקומין ובדברי רבותינו ז״ל נקרא קינוח סעודה עכ״ל:

*אמ"ה* לא מפני שאפיקומן מלת יוונית היא נפל מלדרוש בה נוטריקון או משמעות לשון או ר״ת ולפי שכל תיבות שהוזכרו בתלמוד ובמדרשים בלשון יון או באחד מלשונות הגוים העיקרא היו מלות של לשון הקודש ונפלו בתוך שבעים לשונות כשנתבלבלו הלשונות בדור הפלגה כמו שהאריך בזה בעל ספר אמרי בינה תראהו משם באופן שכל מלה מלשונות הגוים שהזכירו חז״ל בתלמוד ובמדרשים היא מלת של לשון הקודש שנפל בלשונם וחז״ל לקטו אותה להשתמש בה בספרי הקודש כי קודש היא לכן אומרים נייף בלשון יון כלה וכן קפודקיא עשרים וכאלה רבות דמי הכריחם לדבר בלשונות הגוים ולמה דוקא במלה אחת ולא בכל הלשון אלא הוא אשר דברנו שהעיקרא היה מלה של לשון הקודש שנפל בלשונם בחילוק הלשונות ורבותינו ז״ל לקטום ברוח קדשם והוא דומיית נצוצי הקדושה שנפלו בתוך הקליפות בשבירת הכלים כנודע למקובלים והצדיקים שבכל דור ודור מוציאין אותם כל אחד כפי כחו כמו שהוציא משה רבע״ה ר״ב נצוצי קדושה ממצרים וזהו סוד ר״ב לך כנודע וכן בכל דור ודור כל אחד מוציא כפי כחו:

*העולה* מזה שאפיקומין אעפ״י שהיווני׳ משתמשי׳ בה מלה של לשון הקודש היא שנפל בלשונם כמדובר ולכך הוזכר בדברי חז״ל אין מפטירין אחר הפסח אפיקומן ומשום זה דרשו ופירשו בו נוטריקון אפיקו מיני מזונות ובזה מסתלקת תמיהת התשבי ז״ל דאיך במלת יון פירשו בה נוטריקון:

*ספר התשבי* דף ד׳ בהקדמתו ויש לדעת שלשון יון שנמצא בדברי רז״ל על הרוב אינו הלשון שמדברים בו המון עם מהיונים אך מלשון המדוקדק שיש להם שבו נכתבו ספריהם וכן הדבר בלשון ערבי שהלשון ההמוני אינו הלשון שנכתבו בו ספריהם והוא לשון מדוקדק מאוד ובו כתב הרמב״ם ז״ל כל ספריו חוץ מהיד החזקה:

*אמ״ה* נתיישב דעתי עם זה על מה שאמרו בפרק חלק {סנהדרין צה ע"א}גבי סנחריב הרשע ביום שבא להלחם בירושלים אמרו לו עמו לשלוח יד מיד והשיב להם {סנהדרין שם: תמהיתו} למחר אייתי לי כל חד וחד מנייכו ~גולמיה~ {סנהדרין שם: גולמו} הרג וכו׳ ופירש רש{"}י ז״ל ~גולמיה~ {רש"י שם: גולמו} הרג חתיכה של חומה לשון פרסי אבן רעועה מן החומה ונבקעה ע״כ ונשאלתי למי שיודע לשון פרסי מאי גולמיה הרג ולא ידע וכו׳ והוא אשר דבר התשבי כי איזה לשון מלשונות הגוי׳ הנזכרים ברז״ל אינו מהלשון שמדברים ההמון וכו׳ ולכך נעלם פירושו למי ששאלתי:

*שם* דף ע״ח ע״ד יקח דבר מהאפיקומן לנשוא אצלו (או במקום אחר) והוא סגולה להציל מן הגזלני׳ ולהבריח הקליפות ממנו:




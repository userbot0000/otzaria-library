%% ענף אש

*שנים* עשר אשות נפלו מן השמים בדורות בזמנים חלוקים ששה מהם היו לקבלת הקרבנות ודרך רצוי ורחמנות: והששה הנותרים דרך כעס ונקמה: הא׳ היא האש הזאת אשר ירדה לקבל הקרבנות הללו שנתחנך בהם המשכן שכתוב בה {ויקרא ט' כד'} ותצא אש מלפני ה׳ ותאכל על המזבח ~ו~את העולה ואת החלבים: השני היא שירדו בימי גדעון כאשר שאל אות מן המלאך דכתיב {שופטים ו' כא'} ותעל האש מן הצור. השלישי האש שירדה בימי מנוח כשנגלה המלאך לאשתו דכתיב {שופטים יג' כ'} ויהי בעלות הלהב מעל המזבח השמימה. הרביעית בימי דוד כשבא דבר בעם וקנה דוד המקום בגורן ארונה היבוסי וכתיב {דברי הימים א' כא' כו'} ויבן שם {דויד} מזבח לה׳ ויעל עולות ושלמים ויקרא אל ה׳ ויענהו ~ה׳~ באש מן השמים ~ותאכל את העולה והזבחים וכו׳~ {על מזבח העולה}. החמישית בימי שלמה כשנשלם בנין בית המקדש דכתיב {דברי הימים ב' ז' א'} וככלות שלמה להתפלל והאש ירדה ~מן~ {מ}השמים ותאכל ~את~ העולה וכו׳. הששית בימי אליהו הוא שכתוב {מלכים א' יח' לז'-לח'} ענני ה׳ ענני ~וירד~ {ותפל} אש {ה'} ~מן השמים וגם~ {ואת} המים אשר בתעלה לחכה:

*והששה* שירדו דרך כעס ונקמה הא׳ האש של נדב ואביהוא הוא שכתוב {ויקרא י' ב'} ותצא אש מלפני ה׳ ותאכל אותם. השנית בתבערה כשנתרעמו העם על משה כתיב {במדבר יא' א'} ותבער בם אש ה': השלישי׳ במחלקתו של קרח כתיב {במדבר יז' לה'} ~ותצא אש מלפני ה׳~ {ואש יצאתה מאת ה'} ותאכל את החמשים ומאתים איש וכו׳. הרביעית בענין איוב שנאמר {איוב א' טז'} אש אלהים נפלה מן השמים. החמישית והששית שניהם ע״י אליהו שירדה אש מן השמים ושרפה לשר חמשים הראשון וחמשיו ופעם שנית ירדה אש ושרפה לשר חמשים השני וחמשיו הוא שכתוב ותרד אש מן השמים ותאכל אותו ואת חמשיו וכו' (רבינו בחיי ז"ל פ׳ שמיני):

*אמ"ה* זאת אומרת שהקב״ה בכל מה שהוא מכה הוא מרפא כמו שפרשו חז״ל על פסוק משפיל אף מרומם באף שמשפיל לזה מרומם לזה ואמרו דרך בשר ודם מכה באיזמל ומרפא ברטיה אבל הקב״ה במה שמכה מרפא. וזהו להורות שהכל בגזרתו שהוא אדון הכל ומי שאמר לשמן וידליק יאמר לחומץ וידליק אע״פ שטבע החומץ לכבות האש להודיע שהכל תלוי במאמרו להכחיש סברת המינין האומרים שיש ב׳ רשויות ח״ו חד פועל טוב וחד פועל רע באומרם שאי אפשר שמי שטבעו להטיב שישתנה להרע וזו סברא כוזבת לפי שלעולם טוב יורד מלמעלה והטוב מתהפך כאן למטה כפי הכנת המקבלים כחולה הזה שאם מאכלים אותו מאכל בריאים מזיקו וממית אף שהמאכל אין ערוך לו בטוביותו אך נהפך לרוע כפי הכנת המקבל שמזגו רע וחולה ולעולם שמהטוב שהוא הקב״ה יבא טוב אמנם כאן למטה פועל הטוב כפי הכנת המקבל ולהורות על זאת הוריד אש מן השמים י״ב פעמים ששה לטובה וששה לדרך כעס ונקמה כדי שיראו בעיניהם איך הטוב מתהפך כפי הכנת המקבלי׳ שהרי האש שירד לטובה ירד לרעה והכל אש אין זאת כי אם שהמקבלים גרמו להופכו לרעה אע״פ שהוא דבר טוב ומוכן להטיב:

*וכן* תראה דמי מרה שע״י עץ אדרפוני שהוא מר ימתקו המים נמצא שאפילו המר מוכן להטיב אך המקבלים אותו אם אינן ראוים פועל המר טבעו ומזיקי' ואם הם ראוים פועל המר לטוב כי כל מה שברא הקב״ה לא ברא דבר מזיק ומריע שהרי עץ המר המתיקו המים וכן תראה הסם המות הממית לאדם הוא מוכן לכמה רפואות כנודע מהאלטרי״אקה שמשימים בה מין הארס נמצא שהכל תלוי כפי הכנת המקבל: וכן תראה אם ~מזגימים~ {מגזימים} לאדם בריא ואלם להשקותו משקה עולה על שלחן מלכים באומרם לו שהוא סם המות מיד מת כפי דמיון המקבל באופן שהטוב מתהפך לרעה כפי המקבל והרע פועל טוב כפי הכנת המקבל ואם כן תשאם ורוח תזרם למינין האומרי' ב׳ רשויות מכח ראיה שמטבע להטיב אי אפשר שימשך ממנו להרע טועים הם מדרך השכל כי כל מה שיורד ממנו הוא טוב ואותו דבר פועלת כפי טבע או דמיון המקבל וכמו שפירשו קדמונינו הקדושים מפרשים ז״ל על פסוק וידעת היום: שע״י השמש מוכח שיש רשות אחד שהרי היום דהיינו השמש שהוא מלשון כחם היום מתפרסם שיש רשות אחד שהרי השמש מתמוגג השעוה ומקפא את המלח והוא אחד אלא כפי טבע המוטבע במקבלים פועל וזהו וידעת עם השמש והשבות את לבבך אשר חזר אחורנית לומר שתי רשויות מההכרח של המינין בראותך היום דהיינו השמש תדע כי ה׳ האלהי' בשמים ממעל ועל הארץ מתחת אין עוד:

*ספר* סודי רזי מקשה שנמצא כמה פעמים אש קוד' לברד אש וברד וקיטור רוח סערה. וכמה פעמים מזכיר ברד קודם לאש ברד וגחלי אש וכאלה רבות ומתרץ כי בכל פעם מזכיר למיכאל קודם לגבריאל ופעמים לגבריאל קודם למיכאל לפי כשמיכאל לימין ברד ומים וגבריאל משמאל אש ולפעמים מיכאל משמאל אש וגבריאל מימין ברד והענין הוא כי המלאך הוא נקרא על שם מחיצתו ולכך כשמיכאל מלמד זכות על ישראל אז הוא מימין ועל שם זה נקרא ברד ואח״כ כשגבריאל עושה שליחותו הטוב למטה להגן על ישראל אז לוקח אותו ומעמידו מימין והוא עומד בשמאל ואז נקרא גבריאל ברד ומיכאל אש: ואל תתמה על זה כי בסדר המשנ׳ היה אהרן יושב מימין משה ואח״כ נסתלק אהרן וישב לשמאל משה ואלעזר לימין משה וכו׳:




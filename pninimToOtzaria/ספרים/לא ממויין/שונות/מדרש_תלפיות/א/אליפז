%% ענף אליפז

*אמ"ה* אליפז זה היה בן עשו כדאיתא בילקוט ונראה שזכה לנבואת על טבעו הטוב היותו תלמידו של יעקב אבינו ע״ה כדרז״ל ועל כן לא שלט ביעקב כששלחו עשו אביו להורגו רק נטל ממונו כדי שיחשוב עשו שהרגו ולא ירדוף אחריו ובהיות המובחר שבזרעו של עשו נתדבקה עמו תמנע כדכתיב ותמנע היתה פילגש לאליפז אחר שהלכה אצל האבות להנשא עמהם ולא קבלוה בחרה להדבק בזה הזרע ובחרה באליפז בהיות מזרע יצחק מעשו ובודאי שבחרה בו יותר טוב ובהיות כן זכה לנבואה ושמו גרים אליפז אלי פז שהיה מתעטר עצמו בהקב״ה ואומר אליפז לראש כמו כתם פז ולכן איוב ירא אלהים בחר להדבק בו להיות אחד מכורתי בריתו דבק מאח לו:

*ילקוט* בסי׳ תתק"מו פעולת צדיק לחיים אמר ר׳ תנחומא זה אליפז שגדל בחיקו של יצחק תבוא׳ רשע לחטא׳ זה עמלק שגדל בחיק׳ של עשו:

*אמ״ה* מדברי המאמר משמע שפעולת של ~סיום~ {חיים} שעשה אליפז היה מסבת יצחק והדבר בהפכו בעמלק וצריך להבין כיצד ועוד מה פעולה של חיים היה באליפז:

*אמנם* מבואר אצלי בחיבור אחר שאליפז בן עשו נסתכן בעצמו כדי להציל ליעקב כששלחו עשו להרוג ליעקב בדרך כשיצא ללכת לחרן לקח ממונו והצילו ואמר לאביו שהמיתו דעני חשיב כמת ואפשר שיכעוס עליו עשו הרשע כי כל תאותו היה להורגו ממש והממון ~מ״ה~ {במהדורת לעמבערג: מ"מ} היה בא אצלו אלא שנסתכן בפיו שיהרגהו עשו בכעסו כדי לתת חיים ליעקב וזהו פעולת צדיק שהוא אליפז הפעולה שעשה ליקח ממונו של יעקב היה לחיים כדי להחיותו ואעפ״י שיהרגהו אביו ומהיכן למד אליפז לעשות כך שגדל בחיקו של יצחק ולמד ממנו הפעולה עצמה שיצחק מסר עצמו למיתה בעקדה כדי לתת חיים לזרעו של אביו אשר יוליד ~להתפשחות~ {במהדורת לעמבערג: להתפשטות} זרע ישראל שזכות העקדה יעמוד להם להחיותם בעת שיתחייבו ח״ו תבואת רשע דהיינו עמלק שהיה חותך מילותיהם של ישראל וזורקם למעלה כאומרם חז״ל ונמצא עמלק שונא המילה ומהיכן למד להיות שונא את המילה שגדל בחיקו של עשו שכל אותם גרים שהיה אברהם מגיירים ומל אותם היה עשו הורגם והיה ממלא מערות מהם וכיון שעשו שונא המילה היה' למד עמלק ממנו:

*וכיון* דאתא לידן ראוי לשים לב על מאמר חז״ל הנזכר שהגרים שאברהם היה מגייר היה עשו הורגם וממלא מערות מהם שנראה ח״ו עול בחיקו יתברך לתת כח ומקום ~לעשות~ {במהדורת לעמבערג: לעשו} לשלוט באנשים הבאים תחת כנפי השכינה ובפרט באותו זמן שעדיין האמונ׳ רפויה וזה אדרבא היה מחזיק לבו של עשו׳ וסיעתו באמונות נכזבות בראותם ידם תקיפה בעם ה׳:

*אמנם* דע שהקב״ה כל דרכיו צדק ומשפט ומשרי{ם} ויובן בדחז״ל כל אותם גרים שגייר אברהם אע״ה כלם חזרו לסורם ובהיות כן הקב״ה ברוב חסדיו על האדם לזכותו לעולם הבא אחר שהיו מתגיירים ומקבלים עליהם אלהותו היה עושה אופנים שיפלו ביד עשו להריגה כדי שימותו זכאים ולא חייבים ויזכו לעולם הבא כי הקב״ה עושה שליחותו על ידי הרשע ואח״כ מאבד לרשע על רשעתו וכדי להראות לעולם חסדו ואמיתו השאיר גרים שלא ישלוט עשו עליהם שהם אותם שחזרו לסורם הרע שעל ידי כך מבינין החסד שעשה עם אותם שהשליט עליהם להמיתם כדי להנחילם עולם הבא שאם היו בחיים הי׳ חוזרין לסורם הרע ובחר הקב״ה שימותו אותם שנתגיירו יותר מלב ומנפש אבל ברוב פתוי אפשר שיחזרו לסורם לכך קדם להמיתם זכאים ואותם שחזרו לסורם לא גלגל הקב״ה שימותו כי מתחילה לא נתגיירו בלב שלם כי בוחן לבות הוא יודע:





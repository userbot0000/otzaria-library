%% ענף אצבעות

*כתבו* חכמי הטבע בספריהם כי כשם שכל אבר ואבר מאברי הגוף נברא לתועלת מיוחד בגוף ויש ברובם שבכל אחד ואחד כולל שתים שלש תועל{י}ות ואין בו דבר לבטלה כן חמש אצבעות שביד כל אחד ואחד מהם נברא לתועלת מיוחד והוא כי כל אחד מהאצבעות הוא משרת לחוש אחד מחמשה חושים שהם עיקר האדם ובהם מתגלים כחות הנפש הראשון משרת לקנוח הפה והוא שבו חוש הטעם. והשני תוך הנחירים שבו חוש הריח והשלישי לחוש המשוש למשש בכל חלקי הגוף ולפיכך הוא ארוך מכלם והרביעי לקנח העין: והחמשי לקנח האזן: והקב״ה ברא בגוף האדם חמשה חושים ומסר להם חמשה משרתים שהם האצבעות וזהו שלימות הטבע כי אין הטבע עושה דבר לבטלה ואנו רואים כי כל אחד ואחד מהאצבעות הולך לחוש שלו תמיד שלא בכונה: יתעלה ויתברך היוצר יוצר בראשי׳ אשר ברא את האדם בחכמה (ר׳ בחיי ז״ל פ׳ ~שמיני~ צו {ויקרא ח' ה'}):

*אמ"ה* מכאן מודעא רבא לאוריתא שאין דבור אחד שבו לבטלה שהרי הקדמה ידועה ומפורסמת שכל פרטי התורה רמוזים באדם שהרי בתורה יש אותיות נקודות טעמים ותגין כן באדם עור ובשר עצמות וגידים וגם הוא מורכב מארבע יסודות כנגד ד׳ דברים אלו שבתורה: וכשם שבתורה יש פשט וסוד נסתר כך באדם יש גוף ונשמה: וכשם שבתורה יש רמ״ח מצות עשה ושס״ה לא תעשה כך באדם יש בו רמ״ח אברים ושס״ה גידים: וכשם שבתורה יש פשט ודרוש ורמז וסוד ויש מי שזוכה לזה ויש לזה: כך באדם יש מי שיש בו נפש ויש {ש}זוכה לנשמה. ויש מי שזוכה לרוח. ויש מי שזוכה ליחידה כלל העולה שכל מה שיש בתורה יש באדם וכשם שרואה בעיניו שלא נברא דבר בו לבטל׳ כך מוכרח להודות שאין בתורה אפילו דבור א׳ לבטלה וכאומרם ז״ל במדרש פרשה אחרי מות {ויקרא רבה פרשה כב'} ובמדרש קהלת {קהלת רבה פרשה ה'} על פסוק {קהלת ה' ח'} ויתרון ארץ בכל היא רבי נחמיה אמר אפי׳ דברים שאתה רואה אותם יתרון למתן תורה כגון הלכות ציצית תפילין ומזוזה אף הם בכלל מתן תורה ובמדרש קהלת בא בנוסח אחר תיראו משם ואין אתה יכול להוסיף או לגרוע דבר בתורה על דרך שאין אתה חפץ להוסיף או לגרוע אבר מאבריך וכמו שפירש אדוני אבי זצ״ל על פסוק אל תוסף אל דברי פן יוכיח בך ונזכרת וכו׳ כלומר אמר הקב״ה אל תוסף על דברי להוסיף דבר בתורה פן יוכיח בך באבריך ותראה שהם כנגד מצות שבתורה כמדובר ונמצא שנכזבת אם תוסיף וק״ל שהרי כשם שאבריך כלם עשוים לצורך חיותך ואין אחד מהם לבטלה כך היא התורה ומכאן מודעא רבה לאורייתא שהיא תורת אמת נתונה מן השמים מיוצר הכל ברוך הוא וברוך שמו שהרי היא מיוסדת כנגד אברי האדם להיות כל דבר שבתורה חיות לאותו אבר להיות נשמה בו והיינו דכתיב כי היא חייך ואורך ימיך לא כתורות נמוסיות עשויות לישוב והנהגת המדינה מאשר כל אחד בדה מלבו כפי הנהגת אותה מדינה או אותו מלכות לא כן תורת ה׳ תמימה משיבת נפש אשר בצירוף אותיותיה יכול האדם לברוא שמים וארץ כבצלאל שהיה יודע לצרף אותיות שנבראו בהם שמים וארץ ויש בה להמית ולהחיות מלבד הסודות הנעלמים והרזין עליוני׳ אשר גנוזים בתורה ובצורות אותיותיה הרומזים על דברי׳ גדולים ונעלמים עמוק עמוק מי ימצאנו אין זאת כי אם מהקב״ה חוצבה זאת כלליה ופרטיה צורת אותיותיה ונקודותיה וטעמיה ותגיה ואפילו תג אות קטנה תלוים בו רזא דרזין וסתרא דסתרין יש עדות גדול מזה שמאלהים לוקחה זאת. וא״כ מי הוא זה ואיזה הוא אשר ימלא לבו לשלוח בו יד להוסיף או לגרוע שלא יטול שלו מתחת ידו כי תצא אש מלפני ה׳ ותאכל אותו:



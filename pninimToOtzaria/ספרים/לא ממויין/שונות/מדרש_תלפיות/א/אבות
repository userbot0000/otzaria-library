%% ענף אבות

*טעם* האבות שהיו רועים כדי להתבודד עצמם לעיין בענין האלהות שאויר המדברות זך ונקי והיו נפרשים שם מבני אדם ועוד להרגיל עצמן ברחמנות (מפרשים ז״ל):

*מס' שמחות* פרק א׳ סי׳ י״ד אין קורין לאבות אבינו אלא לשלשה אבות ואין קוראין לאמהות אמנו אלא לארבע אמהות:

*בראשית* בגימטריא אברהם יצחק ישראל. ספ׳ הציוני:

*לוחות הברית* דף רפ״ד ע"א. אברהם שורש עץ הדעת טוב ורע לתקנו. ויצחק הוא עץ הדעת שממנו טוב ורע ויעקב הוא התוכיות עץ החיים בתוך הגן מטתו שלימה אשר על אומה ישראלית אמר השי״ת ואתם הדבקים בה' אלהיכם חיים כלכם והם מוכנים לחיי עד: 

*אמר המאסף* מכאן תראה שהאבות הם שרשי יסודי העולם ובאמצעותם יושפע החיים והטוב בעולם אשרי האיש האוחז במעשיהם והבוחר בדרכיהם הם דרכי תורת משה רבע״ה עבד ה׳ אדם הראשון חטא בעץ הדעת וגרם התגברות ע״ז בעולם דא סמאל הרשע ואברהם אע״ה תקן עונו בעץ אחר והשענו תחת העץ ומרחקם מע״ז ומגיירם וכן יצחק ויעקב היו מגיירים כארז״ל על פסוק וישב יעקב בארץ מגורי אביו ~מגייורי~ {במהדורת לעמבערג: מגיירי} אביו וכו׳ כי כיון שהם בעץ הדעת ועץ החיים שחטא אדם באו הם ותקנום:

*זוהר* פ' חיי שרה האבות שמשו בארבע נשין כל חד וחד מנייהו אברהם בארבע שרה והגר ותרין פילגשין דכתיב ולבני הפלגשים אשר לאברהם פלגשי׳ תרין הא ארבע יצחק ברזא דארבע דסטירו דרבקה דכתיב ויקח את רבקה חד ותהי לו לאשה תרי ויאהבה תלת וינחם יצחק אחרי אמו הא ארבע לקבל דא הוו ליעקב ארבע נשין וכולא ברזא חדא ר׳ חייא אמר אברהם ויצחק שמשו כל חד באתתא חדא ברזא דקודשא אברהם בשרה יצחק ברבקה ולקבל תרוייהו הוו ארבע נשין ליעקב בתרין חולקין ע״כ:

*מגלה עמוקות* אופן צ״ב אתה החלות להראות את גדלך זה אברהם פני אריה ידך החזקה זה יצחק פני שור. אשר מי אל זה יעקב פני נשר דרך נשר בשמים:

*אב"ג* א״ב ר״ת אבות ב׳ אחד רבו שנקרא אביו כדכתיב אבי אבי רכב ישראל ואביו ממש הקב״ה שברא לשניהם וזהו אב״ג כלומר אבות ב׳ זהו א״ב ג׳ הוא הקב״ה שבראם. א״ב בגימט׳ שלשה אביו לעולם הזה ורבו לעולם הבא והקב"ה לשניהם:	

*אב"ג* א׳ זו האיש ב׳ זאת האשה שנקראת בית ג׳ שלשה זמנים יפרוש ממנה ארוסה נדה ויולדת וזהו גן נעול ארוסה גל נעול נדה. מעיין חתום יולדת:

*אב"ג* א״ב הופכין גבן זה לזה כן האיש והאשה הופכים פניהם אחר התשמיש והקב״ה שהוא שותף ג' גומל חסדים ויוצר הולד במעי אמו כדכתיב כי אבי ואמי עזבוני וה׳ יאספני וכו׳ הר"ד חיים אלפואל: 

*זוהר* פ׳ שמיני דף ל״ח ע״א כי מעולם המה דכד ברא קב״ה עלמא נטל יצחק וברא ביה עלמא חמא דלא יכיל למיקם בלחודוי נטל אברהם וקיים ביה עלמא הה״ד אלה תולדות השמים והארץ בהבראם אל תקרי בהבראם אלא באברהם חמא דבעיין קיומא יתיר נטל ליעקב ~וכתף~ {במהדורת לעמבערג: ושתף} ליה ליצחק וקיים עלמא הה״ד ביום עשות ה׳ אלהים ארץ ושמים ועל דא באברהם ויעקב אתקיים עלמא ובגין כך כי מעולם המה:

*אמר* ר׳ שמעון הא דתנינן דכתיב קול השופר שפיר הוא ודא הוא יעקב דאסתלק במחשבה דאבהן ונפקו כחדא מגו שופר דהא שופר אפיק מיא ואשא ורוחא כחדא ואתעביד מנייהו קלא. כך אימא ~עלאה~ {במהדורת לעמבערג: עילאה} אפיק לאבהן בקל חד ומגו מחשבה אסתלקו כחדא בחד קל וההיא קול אקרי קול השופר ודא יעקב דכליל לאבהן כחדא ואקרו קול ותרי קלי נינהו דהא מגו קלא נפיק קלא אבל קול חד דאתקרי קול השופר ומהכא נפק ושאר קולות מגו ההוא שופר בזווגא דמחשבה ושבעה קולות נינהו דנפקין בזווגא דמחשבה כשופר ודא שופר אשקו לון ורוי לון לאבהן בקדמיתא ולבתר לבנין והא אוקמוה מלה וכו׳: (שם ע״ב)

*זוהר* שלח לך סדר שוכבי מערה נשים לגביה נשים וזכרים לגביה זכרים אדם ברישא ~הוה~ {במהדורת לעמבערג: חוה} סמיך ליה שרה לגבי' חוה אברהם סמיך לשרה יצחק סמיך לאברהם רבקה סמיך ליצחק. יעקב סמיך ללאה אשתכח אדם בסטרא דא ויעקב בסטרא דא דא רישא ודא סופא:

*ובספרא* ~דשלמה~ {במהדורות אחרות: דשלמא} מלכא איהו כדקא יאות והכי הוא אדם וחוה בקדמיתא אברהם ושרה סמיך לון יצחק ורבקה לזויא אחרא באורח מישור בשורא חדא יעקב ולאה באמצעיתא ואינון נשין לגבי נשין ודכורין לגבי דכורין אדם וחוה שרה ואברהם יעקב ולאה יצחק ורבקה אדם בסטרא דא ויצחק בסטרא דא ויעקב באמצעיתא יצחק לגבי אבות לאו אורח ארעא ועכ״ד יעקב אצטריך באמצעיתא:


*מדרש* פ׳ קרח ימי אברהם קע״ה שנה יצחק ק״פ שנה יעקב קמ"ז שנה. כשאתה כוללן נמצא חמש מאות שנה ושתי שנים וכן מהלך שמים וארץ דכתיב כימי השמים על הארץ (מתנות כהונה ~ושתי~ {במהדורת לעמבערג: שתי} שנים כנגד שמים וארץ עצמן או לא חשו למחשב הני תרין שנין יתרין:

*זוהר* פ׳ בשלח דף נ״ג ע״א) ויוציאך בפניו מאי בפניו אלו האבות ויוציאך בפניו דא יעקב בכחו דא יצחק הגדול דא אברהם:

*אמר המאסף* נוכל לומר בזה כונת הפסוק נגד אבותם עשה פלא בארץ מצרי׳ שדה צוען כלומר בפני אבותם שהם אברהם יצחק ויעקב עשה פלא שהראה להם היציאה ממצרים בארץ מצרי׳ שדה צוען:

*יונת אלם* פרק ט״ו אברהם שורש הנפש לכל ישראל. יצחק שורש הרוח. יעקב שורש הנשמה• וכשהולכים מן האדם על ידי חטאם נקרא חלל רשע בגימט׳ אברהם יצחק יעקב כלומר שהם הולכים ממנו:

*עשרה* מאמרות פ׳ כ״ז דף מ״ד ע"א הא דכתיב אתם ידעתם את נפש הגר כי גרים הייתם. כי הנה גם את זה לעומת זה הוא כי הנה אברהם הוא צואר הקודש שהמרגליות היתה תלויה בצוארו שהיו תלויות בה נשמות הגרים גם כל הנשמות שבעולם ומצרים היה צואר לאנדרטי של מלכיות ופרעה הוא העורף אחרי הצואר והנה נמסרו תחת יד צואר זה להיות גרים במצרים במקום צואר הקדוש ששם נפשות הגרים תלוים:

*ר' בחיי* פ׳ קרח ענין נפילת אפים בתפלה יש בו שלשה כוונות א׳ למורא שכינה שנית להראות צער והכנעה ג' להראות אסירות חושיו ובטול הרגשותיו וזה הטעם לכוין רגליו בתפלה לפי שהניעת רגלים היא עיקר התנועה לכן מראה בזה ביטול התנועה:

*זוהר חדש* דף פ״ח ע״ג) תפלות האמהות שרה רבקה רחל לאה בלהה זלפה לא נתקבלו אלא בסוד שמיטה ויובל ובכלם יש אות ה' המרמז לבינה ומלכות שהם בסוד שמיטה ~ויובל~ {במהדורת לעמבערג: ויקובל} לבד מרחל שאין בה ה' ובראות רחל כן אמרה הנה אמתי בלהה שיש לה שני ~הה״ין~ {במהדורת לעמבערג: ההי"ן}:

*ילקוט* מלכים דף כ״ח ע״א) אברהם נמשל לחמה יצחק ללבנה יעקב לככבים ועתידין חמה ולבנה בושים ואין בושה לככבים לפי שאברהם ויצחק פניהם מתכרכמים בשביל ישמעאל ועשו ואלופיו ובני קטורה אבל יעקב אין לו בושה כי אין פסול במטתו שנאמר לא עתה יבוש יעקב:

*ילקוט* איוב) הן בקדושיו לא יאמין אמר רבי פנחס אלו בקשו האבות שתהא דירתם למעלה היו יכולין ואף  ע״פ כן לא נקראו קדושי׳ עד שנסתם הגולל לפניהם שנאמר לקדושים אשר בארץ המה:

*ר׳ בחיי* פ׳ ואתחנן) בכל לבבך כנגד אברהם שאהב הקב"ה בכל לבבו והמשיך הלבבות לאמונתו ובכל נפשך כנגד יצחק שמסר נפשו על גבי המזבח ובכל מאדך כנגד יעקב שהפריש מעשר מכל אשר לו אפי׳ מבניו וכו׳: 

*זוהר* פ׳ ויחי דף רל״ד ע"א) בשעתא דיעקב הוה קארי לבנוי אזדמנו אברהם ויצחק תמן ושכינתא: 

*ס' הפרדס* דף קפ״א ראוי לשאול אברהם יצחק ויעקב שהיו גדולים מאליהו ומחנוך כדאיתא בזוהר פ׳ ויצא) למה לא זכו כאליהו וחנוך להיות מלאכים ותירוץ כי האבות מעלתם היא שהם מרכבה אל עולם הספירות ואם היו מתלבשים באיזה מלאך ממלאכי׳ הנה ירדו ממעלתם כי בחייהם היו צנורות אל השפע הנשפע מהשכינה והיא מעלה נבחרה ממעלת מט״ט ראש השרים כי כשאין צדיק בעולם מתלבש במט״ט כמו שכתב אבי״ע ואם כן נמצא שמעלת הצדיקים בהיותם מרכבה היא גדולה ממעלת המלאכים ולכן אם יעלו למעלת המלאכים אבדה גדולתם ואם תאמר אחר מיתתן לא היה להם מעל׳ במרכבה ואם כן יהיה ראוי שיעלה גופם למעלת המלאכים זה אינו קושיא כלל כי אפילו לאחר מיתתן בקבורתם בארץ המה במעלתם כדאיתא בזוהר:

*שערי צדק* דף מ״ו ע׳א וילכו שניהם יחדיו אברהם הוא מים ויצחק סודו יין וצריך היין ניסוך על גבי המזבח: 

*כתיבת יד* זכור לאברהם וגו׳ עבדיך התחתונים אשר נשבעת להם בחכמה גדולה ת״ת האבות העליונים שהם עמך או הארתם בתוכך ותדבר לא אמרת ודברת אלא דברת וחזרת ודברת כאשר אמרתי לא אמרת אלא אמרתי ר״ל שכבר אמרתי לכם מקודם ולשון אמירה הוא רצון יותר מלשון דבור כמו שאמר מה תאמר נפשך ואעשה לך אדני אמר לשכון בערפל:

*ערכין* פרק ג׳ ואשפטה אתכם לפני ה׳ את כל צדקות ה׳ אשר עשה אתכם ואת אבותיכם• תניא ר׳ אליעזר הגדול אומר אלמלא בא הקב״ה עם אברהם יצחק ויעקב בדין אינן יכולין לעמוד מפני התוכחה שנאמר ועתה התיצבו ואשפטה אתכם ואת אבותיכם:

*אמר המאסף* אין יכולין לעמוד לומר שאין צדיק בארץ ועשה עמהם צדקה שלא נתווכח עמהם בדין עיין ברש"י ז"ל:

*והנה* דע לך חסדו וצדקתו יתברך שבהיות האדם מחומר קרוץ אי אפשר אם אינו נופל בו מהשגיונות דכך מחייב טבע החומר כמחט בבשר חי שמרגיש מהכאב אפילו שהוא לא ירצה כי הדבר מחייב כך ובהיות שהקב״ה צדיק וישר ואינו בא עם האבות בדין כי אינן יכולין לעמוד על התוכחה דאי אפשר אם אין בידם איזה שגגה אמנם כיון שהוא יתברך יודע דזהו חיוב מצד החומר אינו מביאם לדין וכן עם כל צדיק וצדיק:

*ר' בחיי* ז״ל למה לא הזכיר משה זכות אבות במרגלים על שם שמאסו המרגלים ארץ ישראל שחמדו לה אבות:



%% ענף אבנים

*ירושלמי* דכלאים אמרו רז״ל בפירוש כי עם אבני השדה בריתך בר נש דטורא והוא חיי מן טבוריה אפסיק טבוריה לא חיי עכ"ל: 

*מגלה עמוקות* אופן צ״ז האבן שמצא דוד כשכרה היסודות היה חקוק עליה שם של מ״ב היוצא מבראשית עד ב׳ ובהו׳ בו' מן בהו' ~באת~ {במהדורת לעמבערג: בא"ת} ~בש~ {במהדורת לעמבערג: ב"ש} צ"ף באותה שעה היה צף התהום וזהו שאמר נוטה צפון על תוהו תולה ארץ על בלימה ויש שם ממונה אחד שממונה על התהום שהיו ישראל מנסכין המים בסוד רד"יה שדומה לעגל כדאיתא בתעניות ולפי שמשה קלקל בעשית העגל שבא על ידו גרם שלא רצה לתקן אותו עגל שבתהום בכניסתו לארץ ולכן היה מפציר ליכנס:

*רבינו האיי* ז״ל הביאו בעל עין יעקב אמר להם ר׳ עקיבא כשאתם מגיעין
אצל אבני שיש טהור אל תאמרו מים מים וכו׳ בהיכלות זוטרתי מפורש בלשון הזה פתח היכל ששי נראה ~כמי~ {במהדורת לעמבערג: כמו} שיש בו מאה אלפים רבבות גלי מים ואין בו אפילו טיפה אחת של מים אלא אויר זיו אבני שיש טהור שכלולות בהיכל שזיו מראיהן דומין למים:

*פרקי* ר׳ אליעזר (לקח יעקב י״ב אבנים מאבני המזבח שנעקד עליו יצחק אביו וישם אותם מראשותיו באותו מקום להודיע שעתידין לעמוד ממנו י"ב שבטים ונעשו כלן אבן אחת להודיע שכלם עתידין להיות גוי אחד בארץ: 

*ובתוספות* חולין דף צ״ה ע״ב ויקח מאבני המקום לפי פשוטו יש לפרש שלקח אבן אחת מאבני המקום:

*ריקנטי* ז״ל (והאבן הזאת מלמד שאחר שנזדמן לו שמן ויצוק על ראשה נפתחה הארץ וירדה על עומק תהומות ונעשית צניף לארץ ועליה היכל השם עומד ונקראת אבן שתיה שמשם הושתת העול' ועמדו בטבור הארץ:

*זוהר* שמות ע׳ צ״ג אבני אלגביש שהיו בימי יהושע שעשו נקמה באומות היו מאותן אבני הברד שהיו במצרים ועיכבם משה בתפילתו מלירד והנשארים יעשו נקמה באדום לעתיד:

*מוה"רם גאלנטי* ז״ל דף ע״א בפסוק צעק לבם מביא דברי הזוהר שכל האבנים ויסודי ירושלים ויסודי המקדש לא נשרף ולא נחרב ולא נאבד אחד מהם אלא נגנזו וכשישיב הקב״ה ויקים את ירושלים על מקומו אותם האבנים הראשוני' ישובו למקומן וכל הבנין יעמוד כבראשונה אעפ״י שלפי הנראה היו מהרסים יסודי המקדש לא היה אלא מראית העין:

*תרגום יב"ע* פ׳ בשלח על פסוק וירדפו מצרי׳ אחריהם מצא פרעה לישראל שהיו
בשפת הים מלקטים משם אבנים טובות ומרגליות שהמשיך פישון מג״ע לגו גיחון וגיחון המשיכם לים סוף: 

*ס' כלי פז* בישעיה סימן נ״ד) על פסוק וכל גבולך לאבני חפץ יהיו האבנים שבגבולך שכל אדם יהנה מהם למצוא חפץ בהם דרך משל לאשה שלא תפיל יהיה בהם סגולת אבן תקומה ולמקשה לילד אבן זולתה וכיוצא באופן שכל אבני גבולך יתגלגלו סגולת' ויהיו לאבני חפץ שכל אחד ואחד ימצא חפצו מהם וזהו לשון חפץ ולא אמר אבן יקרה: 

*אמר המאסף* ~סמיך~ {במהדורת לעמבערג: סמוך} מיד אחר פסוק וכל גבולך לאבני חפץ פסוק וכל בניך למודי ה׳ ורב שלום בניך לרמוז שגם יהיו גם כן בגבול אבנים מסוגלות להחכים פתי ולחשק התורה באופן שיהיו כל בניך למודי ה׳ ר״ל עוסקים בתורת ה׳ וגם אבנים מסוגלות לענין השלום באופן שורב שלום בניך וכמו שכתב רבינו בחיי ז״ל שסגולת אבן הקרבונ״קאל שמחכים את הפתי וכו׳ ונתבאר אצלי שלכך לוי היה חקוק באבני האפוד על קארבונ״קאל שהיו עוסקים תמיד בתורה וחסידים גמורים היו כדכתיב וללוי אמר תומיך ואורך לאיש חסידך וכו׳ ולא עם הארץ חסיד ומדהוו חסידים בהכרח שהיו חכמים גדולים וגד היה חקוק על קרישט״אל וסגולת האבן הזאת שמחזקת הלב ולא ירך לבבו בלכתו למלחמ׳ על שם שנאמר בו והוא יגוד עקב בלכתו למלחמה והנה כשם שיש אבן שסגולתה מחזקת לב למלחמה דהיינו הקרישט״ל כמדובר לא יחסר גם כן אבן גורמת סגולתה אהבה ושלום והיינו וכל גבולך לאבני חפץ שימלא בגבולך אבני חפץ ורב שלום בניך שסגולתם ג״כ לענין השלום ונכון:

%%% %ענף סגולת האבנים

*בסגולת האבנים* עיין ברבינו בחיי ז״ל ובמוהרי״ק ז"ל בעניין אבני האפוד:

*ובספר* שער השמים כתב במאמר שני דף י״א ע"א אלעקי״ק היא אבן הנקרא קרניולה ויש ממנה תועלת גדולה לשיני הכואבות וכורת הדם המשתלח ודם וסת׳ הנשים בסגולה שלו:

*אלדגהג* היא אבן קרה ולחה והיא סם המות לשותה אותה ותועיל לשותה סם המות או לנשיכת עקרב ואם יקח אדם זבובים וישחקם באבן הזאת וישימם על נשיכ׳ דבורים ירפ׳:

*אבן* שמיר היא קרה ויבשה למאד והיא חזק׳ מכל אבן לאין תכלית ותשבר כל האבני׳ וסגולתה המוציא אבן מן הכליות:

*אבן* אחלמה ובלעז נקרא גסית"נו מרי״נו והיא אבן ירקות ותועיל לכהות העינים ולעיני הזקנים: 

*אבן* השואבת הברזל הוא מטבע ברזל שלא נשלם שלמות טבעו ולכן היא חושק להדבק לברזל השלם ואם יטבלו האבן בחומץ לא תמשך עוד עד שיטבלו אותו אחר כך בדם עז:

*ויש* אבן שמושכת הזהב ויש אבן שמושכת הבשר והאבן הזאת נמצאת במצח ארנבת הים וכשמושך הבשר לא יצא מהם דם אף על פי שיעקר הבשר מן האברים:

*ויש* אבן המושכת השער שאם תשים אותן על שערו׳ הראש או הזקן והיד והרגל יגלחם כמו תער ואם תשחק זה האבן על ראש מוקרח יצמחו לו שערות מהר ואם יתערב עם זהב יפסידנו: 

*ויש* אבן שימשוך הצפורנים מן הבשר בלא דם ובלא כאב ודם נדות בתולה ישבר האבן הזאת: 

*אבן* אלסריק היא אבן לבנה והיא בחוף ים הודו ויועיל ללובן העין ואם תשים אותו בכלי חומץ חזק יתקפץ האבן ותדלג מתוך הכלי: 

*אבן* מרגדי הטוב שבו יוציא עין האפעה ויש לאבן הזאת תועלות וסגולות רבות לעצור השלשול הישן ~בשתית~ {במהדורת לעמבערג: בשתיה} או שיתלה אותו על הבטן ומחזק השיני' והאסטומכ׳ ויועיל לסם ויועיל לנכפ׳ אם יתל׳ אותו בצוארו:

*אבן* אחת יש שתמשך זהב וכסף ונחושת: 

*אבן* אחת נמצאת ~באור כי~ {במהדורת לעמבערג: באור הלבנ' כי} במלואה היא זכה בהיר׳ ובחסרון הלבנה תכהה מראה שלה ועל כן לא נמצאת אלא בתוספת הירח:

*זרניך* אם יתערב המין הזה עם גפרית יגלח השער וממנו יעשה ~אלבמייא~ {במהדורת לעמבערג: אלכמייא} אלבטי ימצא באפריקא ובתוכו ימצא עקרב ואיננו חי ויועיל לחולי ~אניבוס~ {במהדורת לעמבערג: אניכוס} בשתיתו: 

*אבן* ספיר חומר שלה הוא מטל ומטר שיעמדו בנקיקי הסלעים וההרים זמן ארוך וחם השמש בשלם לרוב הימים ונתחברו חלקיהם ונתקש חיבור מדובק מאד ומקצת חכמים אומרים כי ~בריאת~ {במהדורת לעמבערג: בריאה}: 

*אבן* המרגדי לא ישלם הוויתה ובשולה עד אלף  שנים (שער השמים):

%%%% ענף אבנים טובות

*עוד* נשאתי ידי לכתוב סגולות כל האבנים טובות ותועלותם ובכללם גם אבני החושן בסגולת נוספות על מה שכתוב לעיל בשמות השבטים ובס״ד הוסיף לומר טעם על השבט המפותח באבן פלונית למה ומה סיבתו ~בלבד~ {במהדורת לעמבערג: מלבד} מה שפירשתי לעיל כפי הסגולות שנתחדשו עתה:

*ראובן הקורניאולה* שבתורתינו הקדוש' בפרש׳ תצוה נקרא אודם היא אבן שדומה בצבעה לבשר אדם כמו שהזכרתי לעיל סגולתה לבהירות ~ענים~ {במהדורת לעמבערג: עניים} ועוצרת הדם ובפרט דם הנדות והטחורים ותחזיק הלב ותשקיט הכעס. ונראה שהיה ראובן מפותח בה לזכר שעצר ועיכב ביד אחיו מלשפוך דמו של יוסף כדכתיב ויאמר להם ראובן אל תשפכו דם וכו׳ ~וטבל~ {במהדורת אזמיר: ועל} שם שהחזיק לבו בתשובה שהיה בשק ותענית על מעשה בלהה ועוד עדות עליו שאע״פ שכל מי שהוא בתענית הוא ~כפוס~ {במהדורת לעמבערג: כעוס}מחמת שנשפך השחורה ראובן לא כן הנה כי שקט מכעס ולרמוז לכל זה ניתן באבן שסגולתה לעצור הדם ומחזיק הלב ותשקיט הכעס: 

*שמעון הטופאציאו* היא הפטדה והיא אבן ירוקה כעשב הלח והיא משותפת עם צבע ירוק ככרכום והיא רכה עד שתשבר בנקלה וסגולתה שהיא טובה לחולי העין ולחולי השיקוי בלעז אידרופיסיאה ולקדחת הדקה ואם תושם האבן זאת במים רותחים מאד תכף תצנן אותם ונראה שניתן אבן זאת לשמעון על שם שההולך אחר ~ה נות~ {במהדורת לעמבערג: הזנות} מתרבה עליו הקדחת הדקה מרוב התשמיש ומסמא את עיניו כמו שכתב הרמב"ם ז״ל ומצטנן גופו מחמת דזקנה קופצת עליו ולהראות על שמעון שנתרחק מן הזנות וקינא עליו בשכם היה מפותח באבן זאת לרמוז האיר את עיניו כיון שנתרחק מהזנות והרחיק מעליו הקדחת הדקה והצונן כמדובר:

*לוי הציר“אבנו* שבתורתינו הקדושה בפרשה תצוה נקרא ברקת והיא אבן הנופל מן השמים עם הרעמים כאשר כתבתי לעיל בדברי על אבני החושן: וסגולתו להחלים חלומות טובות. ויועיל לנצח האויב במלחמה: ומשמר האדם מהזיקות והרעמים. ונראה שהיה לוי מפותח על אבן זו לפי שלוי היה עוסק בתורה וכל המשביע עצמו מדברי תורה אין מבשרים אותו בחלומו חלומות רעות שנאמר ושבע ילין בל יפקד רע כאומרם חז"ל לכן ניתן על אבן שסגולתה להחלים חלומות טובות והעוסק בתורה אויביו נופלים תחתיו ונשמר מכל נזק:

*יהודה הקארבונקיו* שבתורתינו הקדוש' בפרשה תצוה נקרא נופך היא אבן אדומה כגחלת בוערה ובהירה מאד סגולת׳ להשקיט תאות המשגל המרובה: והוא מתנגד לשינוי ~האור׳~ {במהדורת לעמבערג: האוד'} והמגפה ומסיר המחשבות הרעות. ומחזיק הרוח החיוני ויש מין אחר של נופך שהיה היותר יפה תועיל ללב ולרוח רעה ומסיר ג״כ השינה הטבעי׳ ואם תחזיק הלב ~תזיק~ {במהדורת לעמבערג: תחזיק} המוח ונראה שנתן ליהודה להעיד כי השקיט תאות המשגל אחר מיתת אשתו ולא לשם זנות בא על תמר ~שמלאך על~ {במהדורת לעמבערג: שהמלאך הממונה על} התאוה דחפו כדחז״ל כמו שהזכרתי לעיל וראיה שהנופך תועיל לרוח רעה ואין אדם חוטא אלא א״כ נכנס בו רוח שטו׳ כדחז״ל ואם איתא שיאודה חטא בזנות בענין תמר איך היה מפותח על אבן שסגולת׳ להיות מועיל לרוח רעה זאת אומרת שלא חטא ~ומ״ה~ {במהדורת לעמבערג: ומה'} יצא הדבר. ועוד עדו׳ שהיה מפותח באבן שסגולתה להסיר המחשבות הרעות לרמוז שלא עבר בלבו שום מחשבה רעה מהרהור עבירה ועוד סגולתה להחזיק רוח החיוני נגד החושב בעבירה שמתמרק ונחלש כדחז״ל ועוד תועיל למגפה ולשינוי האויר שכל זה נמשך מהזנות כדרז״ל במדרש לסוף שבעים שנה נשתלח המגפה לבער הממזרים הרי שהמגפה בא על הזנות וסגולת האבן ~להרחי׳ המגפה לבער הממזרים הרי שהמגפה בא על הזנות וסגולת מאבן להרחי׳ המגפה להעיד~ {במהדורת לעמבערג: חסר מילים: "לבער הממזרים הרי שהמגפה בא על הזנות וסגולת מאבן"} על יאודה כי לא חטא בזנות דאם איתא לא היה מפותח על אבן זאת כנודע: 

*יששכר הצאפירו* והוא הספיר היא אבן בהירה דומה לרקיע והיא אבן קשה מאד מכל האבנים חוץ מהדייאמא״נטי והיא של שני מינים אחד בהיר מאד ואחד שאינו בהיר כל כך והוא הטוב וסגולת האבן הזאת הוא להמית המורס"ם הנקראת גחלת קארבונ״קו בלעז בזמן שינוי האויר ותשמור האדם שלא יבא עליו הגרב ותמנע הזיע הרבה ותצהיר ותטיב הפנים ותטול הפחד והרעדה והמרה השחורה ותשמור בריאות העינים והמכשפים משתמשים באבן הזאת בלהטיהם ואם ישימו האבן הזאת שהיא בטבע׳ קשה מאד בכלי זהב על האש שלשה ימים רצופי׳ תחזור להיות לבנה וזהירה מאד עד שתחשב לדיאמ״נטי טוב ומעולה: ונראה שכיון שיששכר היה יושב אהלים על התורה ועל העבודה היה מפותח על אבן זאת שסגולתה לשמור לאדם מהמו"רסה והגרב כסגול׳ התורה המרפא החולאים כדרז״ל חש בראשו וכו׳ ותמנע הזיע הרבה על שם כי לא נפל על יששכר קללת בזעת אפך תאכל לחם וזבולון היה זן ומפרנס אותו וכשם שהאבן הזאת תצהיר ותטיב ~כפנים~ {במהדורת לעמבערג: הפנים} כך חכמת אדם תאיר פניו ופחדו ורעדו על הבריות כסגולת האבן ועוד סגולתה להאיר את העינים דכתיב בתורה מצות ה' ברה מאירת עינים וגם אין כשוף שולט עליו כרבי חנינא שהיתה אותה מכשפה חוזרת אחריו ליקח עפר מתחת רגליו אמר לה אין עוד מלבדו כתיב כדאיתא בחולין שהנה בטח דנפיש זכותיה על עוסקו בתורה וכשם שהמין השני מאבן הזאת שאינה טובה כ״כ על ידי האש תתהפך ללבן ובזהירות מאד ותתהפך לדיאמ"נטי טוב ומעול כך התורה מחזירה לחדש לטובה ומכפר עונותיו ואם יהיו עונותיו כשני כשלג ילבינו: 

*זבולון הדיאמנטי* סגולתו להסיר מהנושא אותו פחד הלילות וירפ׳ כל חולי מרה שחורה ויאמינו שיהיה הנושא אותו קשה יום כי כן הוא מצד עצמו עם פעולות הנפש כאשר הוא השמש עם העין שבמקום תוספת אורה יחשיך תמיד עין המביט בו ויש מי שאומר כי אם יקשרו אותו על זרוע השמאלי יהיה נושאו נוצח את אויביו ובעל גבורה והוא מגרש ממנו את החיות רעות ואנשי דמים ומרמ׳ והרוחות רעות והמזיקים בעת השינה והוא שומר נושאו ~ההסמים~ {במהדורת לעמבערג: מהסמים} הממיתים וישמור אותו ג"כ מהטענות והמריבות וסגולותיו הם יותר טובות ומעולות אם יקשר אותו בכסף או זהב: נראה שכיון שאבן זו הנושאה עליו מסיר מעליו פחד הלילות ניתן לזבולון מפני שהיה מפליג בימים תמיד ויורדי הים באניות רוב פחדה בלילות עם סכנת הרוחות הנושבים בלילות וגם ניתן באבן זאת שהנושאה קשה יום לפי שזבולון היה מתרעם על מדותיו ופירש״י ז״ל מתרעם על מזלו על שהיו לאחיו שדות וכרמים יותר ממנו כדחז״ל לכן ניתן באבן הזאת שהנושאה הוא קשה המזל כזבולון שהיה מחזיק עצמו לקשה המזל על שלא ניתן לו שדות וכרמים: גם סגולת האבן לגרש מהאדם אנשי דמים ומרמה ושייך לזבולון שכל הגונב ממנו לא היה מצליח בסחורתו כדחז"ל וכראותם כן אנשי דמים ומרמה הם החמסנים וגזלנים היו מרחיקים ממנו: וגם סגולת האבן שישמור לאדם מהטענות והמריבות ניתן לזבולון שהיה מתעסק בסחורה: ובסחורה נופל תמיד קטטות ומריבות אך על זבולון לא נפלו שהיה משאו ומתנו באמונה רבה וגם כיון ~שלאיש~ {במהדורת לעמבערג: שעל איש} העשי׳ נופל עליו הקנאה ומבקשים להמיתו בסם הממית לכן ניתן באבן של שומר הנושאו מהסמים הממיתים:

*ויש* מפרשים שזבולון היה מפותח על פ"ירלה וסגולת אבן זו להביא שינה ונראה שהיה על אבן זאת משום שזבולון היה הולך בים והולכי ימים ~נודים~ {במהדורת לעמבערג: מנדדים} שינה מעיניהם לשמור הספינה בא לרמוז מעלת זבולון שהיה מיורדי הים באניות מתאוה לשינה כדי להביא טרף לבית יששכר אחיו כדי שיעסוק בתורה:

*דן הטירקיאוס* הוא הלשם וסגולת׳ שכאשר ימות הנושא אותה היא נוטה מיופיה מאד ועומדת כן בכעורה עד שתהיה למקנה לאיש או אשה אחרת כאשר כתבתי למעלה וסגולתה לשמור לאדם מהסכנו׳ ולחזק הלב ולהאיר העינים ולעשות שהאיש הנושא האבן הזאת יהיה שמח וטוב לב כל הימים:

*ונראה* שניתן לדן שיצא ממנו שמשון שדן את ישראל והדיין צריך לשים לדרך פעמיו לחזור מעיר לעיר לשפוט את ישראל כשמואל והוא הדין ששמשון עשה כך שהרי דן את ישראל כאביהם שבשמים ובהיות ההולכי דרכים בסכנה ורפוי לב לכן ניתן לדן אבן שסגולתה לשמור האדם מהסכנות ולחזק הלב וכיון שהמרבה בהליכה מחשיך את עיניו ניתן באבן שטובה להאיר העינים כי דן שהוא שמשון היה מרבה הליכתו מעיר לעיר כמדובר וכיון שהדיין בדאגת לב תמיד אולי חייב את הזכאי וזיכה את החייב שמשו׳ שיש עדו' עליו שלא בא תקלה על ידו ודן את ישראל כאביהם שבשמים ראוי שיהיה על אבן שהנושאה יהיה שמח וטוב לב כל הימים:

*וכשם* שאבן זו כשמת הנושאה מתחשכת יופיה כך כשמת שמשון נטו ישראל ממעלתם בעיני פלישתים כי מת גבורם המכלה אותם עד שהקים השם שופט אחר תחתיו לוחם מלחמותיו:

*נפתלי היאצינטו* והוא השבו והוא שלשה מינים המין הא׳ צבעו אדום המין הב׳ דומה לחלמון ביצה או לכרכום ~הוא~ {במהדורת לעמבערג: הג'} צבעו צורולי״או הוא היותר טוב והאש יפסיד צבע האדום והנה גודלה של אבן זאת על הרוב ~היא~ {במהדורת לעמבערג: הוא} כעדשה: 

*אבל* דע שלחושן המציאו הקב״ה גדול כשיעור הצורך) וסגולת אבן זאת מהמין השלישי שהיא הטוב תשמור האדם מחיצי הברקים ותשמור ג״כ לאדם פן ימות במלחמה במגפה ומי שהיה כבר ניגף אם האבן זאת אחרי כן עליו תאבד האבן בהירותה והיא מחזקת הלב ומביאה שינה מתוקה על מי שנושאה ותרבה כבוד האדם וממונו ושכלו:

*נראה* כיון שנפתלי היה חכם ובעל מליצה דכתיב בו הנותן אמרי שפר כמו שכתב בעל שלטי הגבורים דף מ״ז סוף ע"א נראה דלכן ניתן לנפתלי אבן זאת שתרבה כבוד האדם לפי שהכל מכבדי' למי שהוא בעל מליצה כי הוא ערב בדבורו ונתרבה כבוד נפתלי בפני כל העולם על היותו חכם ובעל מליצה כמדובר: והקול ערב מביא לאדם שינה מתוקה וכיון שכלם מכבדים לאדם מתחזקת לבו ומתרבה שכלו:

*גד האוניקו* הוא האחלמה אבן שחור והטוב הוא השחור עם רשומים לבנים וסגולת אבן זו הנושא אותה בין בזרועו בין בצוארו בין באצבעו הוא מביא לידי דאגה ויגון ירבה טענות המריבות והקטטות ויביא בעת השינה חלומות של בהלה ומרבה הרוק והנזילה בקטנים:

*והאבן* הנקראת סאר"דה היא מסירה כל ההיזקות שיתהוו מחמת האבן הזאת נראה שהיה גד מפותח באבן זו לזכר מעלתו שהיה תמיד בדאגה ויגון לבל יפלו ישראל ביד אויביהם והיה מסתכן בעצמו ללחום מלחמותיהם של ישראל כדכתיב גד גדוד יגודנו והיה מרבה עם אויביהם הקטטות והמריבות לבל יקרבו לגבול ישראל לגרשם ממקומם ולשים לדרך פעמיהם אנשים ונשים וטף ולבל יזכו ממכת הנזי"לה הנמשכת על הרוב מקרירות הדרך והיה גד כאבן הסא"רדה שמסירה כל
ההיזקות שיתהוו מחמת אבן האחלמה שהיה מפותח בו:

*אשר הקריסוליטו* דהיינו תרשיש הוא אבן שצבעו נוטה מעט לירקו׳ כרכומי ולעין השמש ידמה לכוכב בהיר וסגולתה להסיר קוצר ורוע הנשימה ואם ~יוקבו~ {במהדורת לעמבערג: ינקבו} אותו ובנקב ישימו שערי זנב החמור ויקשרו אותו על זרוע שמאלי יסיר הפחד והמרה שחורה והסכלות ומביא לאדם לידי דעה ובינה והוא מרפא הגרב הרע והנגעים ואם יחזיק אותו בידיו מי שיש לו קדחת גדולה ישקיט חמימות הקדחת ואם יושם באש יפסיד בנקלה נראה שהיה אשר מפותח באבן זו על שהיו כל נשי שבטו בלי נידות כדרז״ל על פסוק וכימיך דבאך וסגולת אבן זו להסיר הגרב הרע והנגעים שכל זה נמשכים מהנידה כנודע מחז״ל ומה אבן זאת ידמה לכוכב בהיר כך אשר ידמה לאחיו לכוכב בהיר כמו שאמר מרע"ה בברכו אותו ברוך מבנים אשר יהיה רצוי אחיו היה רצוי ומבורך מפי כל אחיו וכיון שהיה רצוי אחיו היה ברוב דעה ובינה בלי פחד ובלי מרה שחורה שנמשכת מצער ומיגון:

*יוסף האיסמראלדו* והוא השוהם סגולתה בשעת המשגל בפרט עם הבתולות בשעת הוצאת הבתולים תשבר ותועיל לזכירה ותשקיט הלב ותאיר העינים ותרפא השלשול ותרבה אהבת לימוד התורה והחכמה והיא טובה לרפואת הצרעת והיא מתנגדת לסמים הממיתים ומסירה הרוחות הרעות מהאדם ותועיל לקנות ממון ועושר ונכסים ונראה שניתן ליוסף כיון שסגולתה לזכירה ויוסף אמר כי נשני אלהים את כל עמלי ותרפא הצרעת ויוסף לא נטמא באשת אדוניו שתשמיש כזה שהיא טמאה נידה מרבה הצרעת כנודע מחז״ל גם סגולת האבן שתרבה אהבת הלימוד ויוסף במצרים מאהבת הלימוד ממה שלימד מאביו היה בבית אדונו מלחש ונכנס מלחש ויוצא לחזור על כל מה ~שלימד~ {במהדורת לעמבערג: שלמד} מאביו כדחז״ל במדרש ותועי׳ לקנות ממון ועושר ונכסים וילקט יוסף את כל הכסף וכו׳:

*אך* כיון שיש אבן שסגולתה להרבות אהבת לימוד התורה דהיינו האיסמיראלדה כמדובר נראה לפרש פסוק וכל בניך למודי ה׳ ורב שלום בניך דהכוונה קודם זה אמר וכל גבולך לאבני חפץ ופירש הרב שמואל לאנייאדו זצ״ל שהכוונה שיהיה כל גבולך מלא מאבנים סגוליות למצוא האדם בהם כל חפצו לרפא חולי הראש והעינים וכן לכל חולי ע"כ ונראה דלכן סמיך וכל בניך ה׳ לרמוז שגם ימצא אבן בתוכם שסגולתה להרבות אהבת לימוד התורה עד שיהיו כל בניך למודי ה׳ דהיינו בעלי תורה ובענפים אחרים פירשתי הענין עצמו אך הוא באופן שינוי קצת: 

*בנימן הישפה* בלעז די״אשפרו הוא ממיני׳ שונים ומצבעים שוני׳ והנבחר
מהם הוא הצהוב והירוק כעשב שיהיו לו טיפות ורשומים אדומים כדם סגולתו לרפואת רעיפת דם מכל המקומות ודם הנידות הרבה ודם הבא מהטחורים ויועיל לאשה יושבת על המשבר והוא נגד הזימה ותאות המשגל והיא אבן שמשתמשים בה החרטומים והמכשפים ואם ימשחו אותה עם מין העשב ההוא שנקרא גם הוא בשמה אליטרופי״אה והוא הסקורפיאו אידי של דיאיסקורי״די וישימו אותה בכלי מלא מים יתהווה שם ענן חשוך מונע ראיית השמש כי תרתיח המים ואד יעלה באויר ולא יראה אורו זך עד שימטיר מהענן ההוא טיפות טיפות כמו מים ואם ימצאו שם חרטומים יגידו העתידות והנושא אבן זאת הוא קונה לו בנקל שם טוב וכיון שאבן זאת מועיל לחרטומים לכן היו מהאבנים האלו רבים בבתי ע"ז: 

*נראה* שהיה ~בנימן~ {במהדורת לעמבערג: בנימין} מפותח על אבן זאת שהנה ~ה׳~ {במהדורת לעמבערג: איתא} ~בעל עשרה~ {במהדורת לעמבערג: בעשרה} מאמרות שמלך ראשון שבישראל היה ~מבנימן~ {במהדורת לעמבערג: בנימין} על שלא השתחוה לעשו שהיה ע״ז לפי שאז עדין בנימן לא היה נולד ולכן לרמוז שלא השתחוה לעשו ע"ז היה מפותח על אבן שמשתמשים בה עובדי ע״ז כלומר האבן בסיס לו דבר טפל אליו והוא ימשול בם גם סגולת האבן לקנות שם טוב ואין שם טוב גדול מזה שמת בעטיו של נחש כמו שאמרו חז״ל:

*הרי* לך מפורשים כל שבט ושבט כפי סגולת האבן שהיה מפותח עליו והנה עתה הנני מציג לפניך שאר אבנים טובות וסגולתם למען תדע פעולותיו יתברך וכח מעשיו ממה שברא בעולמו לתועלת האדם ומשם נלמד כמה חיוב האדם להקב״ה ולקטתי אותם מספר שלטי הגבורים בקצור נמרץ למען ירוץ כל הקורא: 

*הסארדה* היא אבן נמצאת בארץ האנשים הנקראים סארדי ואם היא בבלית היא יותר נבחרת ובארץ כוש היא של שלשה מינים וסגולת האבן הזאת שמשמחת האדם ותשמור אותו מהחלומות הרעים והיא ~מחרדת~ {במהדורת לעמבערג: מחדדת} השכל ותסיר הכעס ותבטל הפעולות הרעות הבאות מכח האבן ההיא הנקראת אוניקינו: 

*האמיטישטו* היא אבן כמעט רבה כמו שהוא הקריסטאלו והוא על שם שני מינים היינו אדום כמו פרח אויאולה אדומה ולבן דומה לקריסט״אל והבא מארץ הודו הוא הטוב והוא משמר האדם מהשכרות ומסיר המחשבות הרעות ממנו והשינה העמוקה וטוב לחכמה דעה בינה השכל ויש לו סגולה ~הסמים~ {במהדורת לעמבערג: לסמים} הממיתים:

*הקאלצידוניאו* הוא אבן נוטה אל השחרות והיא עכור ותלוי על צואר האדם יסיר כל חולי המרה השחורה והמחשבות הרעות ויוציא האדם זכאי בדינו ומשמר כחות כל הגוף:

*האנדרומאנטה* היא אבן לבנה דומה לכסף וברוב נמצאת בים סוף והיא מרובעת בצורתה וקשה כדיאמנ״טי ובסגולתה להשקיט החרון אף וגבהות הרוח:

*אמר המאסף* כיון שבים סוף עבר בים צרה פסלו של מיכ׳ ועכ״ז השקיט הקב״ה חרון אפו ולא טבעם לכן ברא שם אבן שסגולתה להשקיט החרון אף לזכר עולם שילמוד האדם מבוראו להשקיט כעסו עם המרעי׳ לו: 

*הקריסטאלו* הוא מאבני מחצב כמו האבנים הטובות והוא לבן בהיר וסגולתה
להרבות החלב בנשים ומסיר הזבות ואם יחממו אותו היטב באש יעשו עמו בזרועות בשוקים ובירכים הכויות לרפואה מכלי כאב ואם ישימו אותו צונן נגד השמש ידליק אש ואם יחמו אותו קודם שישימוהו נגד השמש לא ידליק אש והוא מסיר הצמא מושב בפתח הלשון: 

*העין החתול* סגולתו היא שמי שנושא אותה לא יבא לידי עניות במקום עניות יבא לידי עשירות. ומנוסה היא בזה כשישימו אותה בסמרטוט פשתן מהודק בו יפה לא ישרף הסמרטוט באש:

*הלינקוריאו* אם ישימו אותה על הגחלים השורפי׳ יכבה אותה מיד ואם היא בסמרטוט לא ישרף הסמרטוט באש וטובה ליושבת על המשבר: 

*הגאגאטי* אם ימשמשו בו וישפשפו אותו מושך הקש ואם ישרפוהו באש נשרק כמו הלבונה ויועיל לחולי השיקוי ומעמיד ומחזיק השיני׳ ואם ירחצו אותו במים ויעשו עמהם עישון לאשה נגד הרחם יביא לה דם הנידות ועשנו מבריח הנחשים ומחזיק הבני מעים והאסטומכה הרפים וטוב לרפואת חולי המרה השחורה וטוב לו ליושבת על המשבר וטוב למי שאחזו רוח רעה ואם יגררו אותו ויתנו הגרירה עם יין לבן לאשה קודם שתאכל אם תשתין מיד אחרי שתית היין אינה בתולה ואם לא תשתין יש לה בתולים:

*הגאטה* היא אבן שחורה עם רשומים לבנים ויש ממנה דומה לאלמו״ג וממנה שיש בשחרותה רשומים ירוקים ככרתי או ככרכום ויש מהם שיש לה טיפות אדומות כדם וסגולתה שאם ישימו אותה על ראש המטה של השוכב בה יחלום חלומות רעים ואבן זו הבאה מקאנדיי״אה היא ~טיבה~ {במהדורת לעמבערג: טובה} נמי שנושא אותה להוציא עצמו מכל סכנה ולהיות נושא חן בעיני כל רואיו ויהיה יפה תואר ויפה מראה ומין אבן זו הבאה מהודו היא טובה לעינים ותשקיט הצמא וטובה נגד סכנת הסמים הממיתים ואם ישרפו אותה מעלה עשן שיש לו ריח טוב מאד:

*המאנדינו* היא אבן יקרה שיש לה צבעים שוני׳ היא טובה נגד הסמים הממיתים וינצחו בה האויבים והיא טובה לנביאה ולפתרון חלומות והחידות:

*הברילו* היא אבן נוטה מעט לירקות ככרכומי מזוג מאד והיא בהירה ויש ממנה מיני׳ הרבה ~והטיבה~ {במהדורת לעמבערג: הטובה} היא הירוקה מעוטת הירקות עם טפות רבות בתוכה וסגולתה שהיא טובה נגד סכנת האויבים והטענות והמריבות ולעמוד על הניצוח והנושא אותה יהיה בעל מדות טובות ובעל דעה והשכל והרופאים אומרים שהיא עושה לחולשת האברים והעצלות וכאבי הכיבים וקוצר הנשימה והאסטומכא מלאה רוחות והיא גם כן טובה ללחות העינים יש מי שאומר שהיא משימ' שלום בין איש לאשתו:

*האלמוג* בלעז קור״אל הוא של שני מינים מין אחד לבן ומין אחר אדום סגולת׳ היא לרפיפת דם מכל מקום ושפע דם הנידות והנושא אותם תלוים בצואר לא יבא עליו חולי הנופל בנקלה וטובים הם נגד הברקים והברד ואם יודקו לעפר ויתנו אותם עם מים על אילן עושה פירות הם מרבי׳ פירותיו ויועילו למי שנושא אותם לתת אחרית טוב לדברים אשר יתחילו לעשות:

*הקרישופסו* היא אבן יקרה וצבעה דומה למין האגס הקרוש ובתוכה יש כמו
טפו׳ זהב ודומה לקרי״סוליטו בסגולתיה:

*הדיאמון* שרוצה לומר אבן השטן הוא אבן של צבעים רבים כמו הקשת הנראה לענן והוא טוב לקדחות ולסמים הממיתים והנושא אותה ינצח אויביו:

*הדיאקודוס* הוא אבן נוטה מעט לצבע ירוק ומביא על הנושא דמיונות כוזבות ואם יגע באדם מת יאבד סגולותיו ונראה כמו שיהי׳ ירא מהמות:

*הדיאוניסיאה* היא אבן שחורה דומה לברזל הנטוש בבהירותה ויש לה כמו טפות אדומות וריחה נודף כיין והיא טובה לשכרות: 

*האיטיטי* היא אבן שצבעה ירוק עז כמו הפרח של ויאולה ירוקה ונקראת בלשון רבותינו ז"ל אבן תקומה במסכת שבת סוף פרק במה אשה יוצא דאמרו שהשקל שהוא כנגד אותה האבן תקומה תועיל לאשה שלא תפיל ומותר לצאת עמה בשבת ובתוך מעי האבן הזאת יש אבן אחרת המורגשת בנקישה ואם יתלו אבן זו בזרוע השמאלי של אשה הרה לא תפיל ותועיל ליושבת על המשבר כשיקשרו אותה על הירך והיא טובה לחולי הנופל ואם תושם על הדבר הנאכל אם יש בו סם המות בעוד שהיא שם לא יוכלו לבלוע המאכל ההוא וכשיסירו האבן יבלעו המאכל בנקל: 

*האימאטיטיש* צבעו אדום חשוך דומה לברזל עם טפות אדומות כמו דם והיא טובה לנזילת דם המקוה והבטן ודם הנידות אל נזילות הרוק הדמיי מהפה ותרפא המכות טריות והנגעי׳ ותאכל הבשר נוסף עליהן וטובה הוא לעינים הרטובות והרקות:

*האיטדרוס* היא אבן דומה לקריסטאלו וירדו ממנה תמיד טפות מים ולא תחסר ותפסד כי המים לא יצאו מגוף האבן אלא מן האויר אשר סביבותיה ונקרש ומתהווה למים בעבור קרירות האבן והיא טובה לכל הקדחות: 

*האיפיסטריטי* היא אבן הבאה מן הים אדומה ובהירה והיא אבן שמשתמשי׳ בה המכשפים ותשקוט הקטטות והיא מסירה ממקומה אשר היא שם הארבה הילק החסיל והגזם והעופות הטמאים והרעים והעננים רקים והברד ולא תניח לצמוח פירות הארץ ואם תושם נגד השמש תוציא ממנה אש ואם יניחו אותה במים רותחים תצנן אותם מיד: 

*האיקסאקונטאליטי* הוא אבן קטן מאד שיש בו ששים צבעים והוא מזיק מאד לגידים כלם ומרתע העינים והעפעפים:

*הגאגאטרוניקה* היא אבן של צבעים שונים כעור הצבי והנושא אותה הוא מנצח את אויביו: 

*הגילוסיאה* היא אבן דומה לגרעיני ברד והיא קשה כדיאמ״נטי ואם תושם באש גדול ועצום תהיה לעולם קרה כמו שהיתה לפנים והיא משכחת הכעס והחימה והתאות המשגל: 

*אמר המאסף* מזאת ילמד האדם שכל המצנן עצמו מלעשות העבירות שאין אור של גהינם שולטת בו:

*הגאלאריצידי* היא אבן דומה לאפר ונמצא במצרים ביאור הנילוס ויש לו טעם חלב ואם יהיה תלוי בצוא׳ האשה ירבה החלב ואם יושם על הירך טוב ליושבת על המשבר ואמרו הרועים שבמצרים שאם יכנשו אותו ויערבו בו מים ומלח ויזובו המקו׳ שעומדי׳ שם הצאן ימלא דדי הצאן חלב ומרפא ג״כ הגרב הרע: 

*הגיראקידי* הוא אבן שחור ולדעת אם הוא האבן הטוב או המזוייף ימשחו הנוש׳ אותו בדבש וישים אותו נגד הזבובים והצרעות ואם לא יבואו עליו הוא טוב ובהפך זהו הרע והוא טוב למצוא חן ולהיות אהוב ונחמד בין בני אדם: 

*אמר המאסף* מכאן ראיה על איש הטוב אין רימה שולט בו במותו: 

*הליפרי* סגולתי כל מי שנושא אותו בזמן צידת החיות או החיה המבקשי׳ הכלבי׳ והצידי׳ לצוד אותם היא באה במצודה עד האיש שהאבן עליו ונראית כמתחננת לפניו כאילו הוא אדון ופטרון לה והכלבי׳ והצידים שהם שם במקום האבן לא יראו החיה שהיו רצים אחריה: 

*הקאלאמיטה* היא אבן שצבעה דומה לברזל נקראת בלשון רבותינו ז״ל אבן
שואבות כמו שאמרו אבן שואבות תלה לה לחטאת ירבעם וכו׳ וסגולת׳ להיותה שואבת הברזל ואם ימשחו האבן קאלאמיטה במים ~שומים~ {במהדורת לעמבערג: חמים} לא תמשוך הברזל וגם תאבד סגולת משיכת הברזל כשיהיה לעומתה דיאמ״נטי ויש מהקאלאמיטא מין אחר שימשוך היין והשמן וגם יש מין אחר ממנה שימשוך הבשר והיא לבנה ומשתמשים ממנה המנאפים הרשעים בכשופיהם והקאלאמיטה המושכת הברזל היא מביאה לאדם לידי מחשבות רעו' ורבות ומרפא חולי השיקוי הוא האיטרופי״סיאה ומנסים גם כן הנשים בה כי מי שהוא מקנא לאשתו ומתירא שמא תזנה עליו ישים האבן עליה כשהיא ישינה ואם היא נקיה מעון תקיץ מהשינה ותחבק את אישה באהבה ואם טמאה היא תפול מן המיטה ותברח גם אם יכנסו הגנבים בבית וישימו האבן על הגחלים בארבע פינות הבית כל אנשי הבית יקומו בבהלה ויברחו מן הבית ויתנו מקום לגנבים לגנוב: 

*המידיאו* היא אבן של שני מינים שחור וירוק כעשב ויועיל לחולי אפודא"גרה הישינ' ולסמיות עינים ולחולי האבן במקוה ובכליות ויסיר העמל והיגיעה ואם האבן שחור ישבר וישימו חלקיו הנשברים במים חי שירחץ בהם יפול בנגעים בכל הגוף ויופשט עורו מעליו ואם ישתה מהמים אשר בם שברי האבן ההוא ימות בכח ~הקיא~ {במהדורת לעמבערג: ההיא} ~העצום~ {במהדורת לעמבערג: העצים} שלא יוסר ממנו אלא עד שימות:

*האיסקוסטו* היא אבן הבא מקצה האחרון של ספרד והוא נטוה בפשתן ויעשו
ממנו כתנות ומלבושים שלא ישרפו באש וכאשר הם צואים במקום נתר ובורית וכביסה מתלבנים באש ואולי נוכל לקרו׳ האבן שזאת הסלמאנדרה ארציות ותהיה ממנה שלשה מינים והם הבעל חי הנולד באש שנמשח ממנו חזקיה המלך כנודע והיא הסאלמאנדרה האמיתית והסאלמאנדרה הממיית והיא כמין לטאה או לוצירטה העומדת במים וגבה ירוק כעשב נוטה לצבע שחור וכרסה ירוק ככרכום והיא נשרפת באש בקושי רב והסאלמאנדרה הזאת שהיא הארציית כמדובר שטווין ממנה בפשתן:

*האביכטון* היא אבן מצבע הברזל בא מארצו׳ המערב ועובדי ע״ז משתמשים ממנו בהיכלי האלילים שלהם שהיו מדליקין אותו והיה דולק והולך זמן הרבה והאש בו לא היה נכבה כי אם בקושי רב ועצום שיש בו כמעט טבע הצמר של אישקושטו אשר כתבתי לפני זה והאש עומד בו תמיד מפני שיש בו לחלוחית שמנה שלא הפרד מגוף האבן עד תומו: 

*אמר המאסף* קבלתי שאבן הנקרא ~חקיק~ {במהדורת לעמבערג: חקוק} ונקרא גם כן ימיני הנושא אותה עליו ניצול מן המפולת:
 










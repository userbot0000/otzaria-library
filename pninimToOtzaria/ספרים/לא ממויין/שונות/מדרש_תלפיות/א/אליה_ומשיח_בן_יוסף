%% ענף אליה ומשיח {ב}ן׳ יוסף ומגיד אליה

*זוהר* רות רצה השטן להתאבק עם אליהו הנביא א״ל הקב"ה לשטן אינך יכול לו והפציר להקב"ה עד שצוה אותו והלך וכפתו אליהו תחת רגליו ורצה להעבירו מן העולם עד שיצא בת קול שעדיין צריך ע"כ:

*ילקוט* ישעיה דף נ"ג ע"ג) בשעה שיבא הקב״ה ליגאל לישראל ג׳ ימים לפני ביאת משיח יבא אליהו ויעמוד על הרי ישראל ובוכה ומספיד על שהם חרבים ואומר עד מתי וגו' ~וקול~ {במהדורת לעמבערג: וקולו} הולך מסוף העולם ועד סופו ואח״כ אומר בא שלום בא שלום: יום שני אומ׳ באת טובה באת טובה יום שלישי אומר באת ישועה לעולם באת ישועה לעולם:

*אמ״ה* הטעם שכופל כל בשורה ב׳ פעמים לפי שהוא שבועה על דרך אומרם ח״זל האומר הין הין הרי זה שבועה וגומר וכדי שישיבו ישראל לבם לדברי מבשר בכפל שהדבר בשבועה ואם כן אין בה חזרה:

*וטעם* בשורות אלו יותר מאחרות הכונה כנגד שגלו על ביטול השלום כדז״ל לא גלו אלא על שנאת חנם לכן מבשר בא שלום ובזה נתקן השנאה וכנגד שגלו על ביטול התורה שנקראת טוב שנאמר כי לקח טוב וגו׳ מבשר בא ~טובת~ {במהדורת לעמבערג: טובות} כלומר כבר הותקן מה שחטאו בענין הטובה וכנגד שגלו על שלא היו מרחמים {במהדורת לעמבערג: על} יתומים ואלמנות שהיו צועקים ואין מושיע להם דכתיב יתום לא ישפוטו וגו׳ וכדר״זל על פסוק גלתה יהודה מעוני שהוא מענין יתומים ואלמנות וגו׳ מבשר באת ישועה לרמוז כבר הותקן עון מה שלא היו מושיעין שראוי להושיע:

*תוספות* פרק המקבל דף קי״ד בשם תשובת הגאונים שנחלקו רז״ל עם אליהו מאיזה שבט הוא הם אמרו שהוא מבני לאה והוא כהן ואליה אמר דלאו כהן הוא אלא מבני בניה של רחל הוא אמרו ליה אם כן דלא כהן מר למה אמרת לצרפית עשה לי עוגה קטנה ולך ולבנך תעשה באחרונה ודאי היתה כונתך לאכול חלה אם כן כהן אתה והשיב לפי שאותו התינוק היה משיח בן יוסף ורמזתי להם רמז שטרם יבא משיח אני בא תחילה ע״כ שם בתוספות:

*והנה* ידוע שאותו התינוק היה יונה ולכן חרה ליונה שלא נהפכה ננוה בימיו בהיותו משיח בן יוסף חשש פן יהיה עתה עמו מלחמת גוג ומגוג וזהו כונת הגמרא בתעניות משום דבעי לומר מרחם על הארץ הקדימו יונה לדוד ושלמה כי אחרי שידקר יונה ~שהיא~ {במהדורת איזמיר: שהוא} משיח בן יוסף אח״כ יבא דוד דהיינו משיח בן דוד:

*כתיבת יד* רבה בר אבוה מצא לאליהו בקברי גוים כי הלך להציל נשמת גוי שעשה טובה ~בהגלה~ {במהדורת איזמיר: והגלה} ליהודים ממזיקין שלא יוליכוהו לגיהנם:

%%% בענין אליהו ואלישע

*פרקי* ר׳ אליעזר פ׳ י״ג דף כ"ה ע"ד אלישע הנביא כל אשה שהיתה מסתכלת בו בפניו מיד מתה ולכך כתיב בשונמות ותעמוד בפתח שלא הלכה אליו שלא להסתכל בפניו ע״ד שם השונמית אשתו של עדו הנביא היתה ואחותה של אבישג:

*עשרה מאמרות* ובחיקור דין פר״יז הא דכתיב גבי פינחס ויפלל ולא כתיב ויתפלל כי הוא אין צריך להרב זו ולהתקשר למעל׳ אלא היה קושר כתרים לקול מתפילת משה וחבריו שהיו בוכים פתח אהל מועד ומצדיקין עליהם את הדין לשמי' כדי לטהר למעלה השרשים העליונים מפגמו של זמרי:

*שם* פ"ב האומר לאביו ולאמו לא ראיתיו נאמר לפנחס שלא נתכהן אלא בזכות עצמו כידוע והנה קודם לכן תומיך ואוריך לאיש חסידך זה אהרן על זה אמר האומר ר״ל פנחס אומר לאביו זה אלעזר ולאמו לא ראיתיו זה אהרן שהוא איש חסד ר״ל לא משחתי עמו רק מצד עצמי נעשתי כהן והנה האומר לאביו ניחא בד״א שירש הכהונה מאהרן קמ״ל אלא אמו מאי והענין דאמו היתה פוטיאל הוא יוסף שהוא בכור למחשבה א״כ היה ראוי לכהונה ה״א הוא שגרם לפנחס להתכהן קמ״ל ואמו ~מיתתו~ {במהדורת לעמבערג: מיתרו} היתה ~אר״א~ {במהדורת איזמיר: סד"א} דלא היה כהן כי אמו גרמה לו להתרחק מעבוד׳ השם כי כן משפטן של כהן און שירחקו בניו מישע קמ"ל א"כ ניחא קמי שמיא להוציא טהור מטמא דהכי אשכחן ביהונדב בן ~רכב~ {רחב} שהעמיד כהנים גדולים מבני בנותיו ושמנה כהנים נביאים יצאו מבני בנותיה של רחב אימא פנחס נמי אמו גרמה לו לקרב קא משמע לן שבשביל עצמו זכה: ואחר כך מפרש שם כל הפסוקים הנמשכים ע״כ:

*בסדר עולם* אליהו יהיה נתגלה כשיבא המשי׳ ומיד יסתר פעם שנית ואחר יתגלה כשיבא גוג ומגוג:

*עמק המלך* בהקדמה שלישית פרק א"דע כי אין מדרגת המגיד כמדרגת אליהו ז״ל אפלו חלק אחד מיני אלף חלקים כולי האי ואולי ישיב דבר מה כי מדרגת המגיד הוא ניצוץ אחד מנשמתו שהיה כבר בעולם ויכול הוא להשביע אותו ויבא אליו כדמותו וכצלמו עצמו עד שישתומם על המראה אבל אין בו יכולת לגלות יותר מה שבכח ניצוץ נשמתו ולא יותר אפילו מדרגת אליהו ז״ל הוא מתגלה עם השכינה ואינו נפרד והדמוה והחכ׳ יבין מעצמו שאין למעלה מזאת המדרגה שום דבר:

*כנפי יונה* האדרת של אליהו הנביא אשר השליך אל אלישע היה בסוד אור מקיף והם נדב ואביהוא אשר עליהם אתמר ויהיו נא פי שנים נא ר״ת נדב ואביהוא וכנגד השלשה אורות שהיה לאלישע אור פנימי ואור חיצון ואור מקיף חלה שלשה חלאים ע״כ:

*ילקוט דוד* הואיל משה באר את התורה הואיל אותיות אליהו ר״ל אליהו יבאר הקושיות והספקות כי מבואר בכמה מקומות דמשה ואליהו במדרגה א׳ משה מ' יום לחם לא אכל וכן אליהו וילך בכח האכילה וגו':

*זוהר* ויקהל דף קצ"ו לא הוה בר נש דסליק לשמיא רוחא דיליה ונחית לתתא בר אליהו דאיהו סליק לעילא ונחית לתתא:

*ילקוט משלי* משם מדרש סתם דף רכ"ה ע"ד כפה פרשה לעני ואשה אלמנה צרפית שכלכלה אליהו בלחם ובמים:

*אמ"ה* כפי זה אליהו נקרא עני ולפי זה יבא על נכון שאליהו עתיד לבשר על גאולתם של ישראל כי כיון ~שהיא~ {במהדורת לעמבערג: שהוא} עני ראוי שיבשר לעניים הם ישראל היושבים בגלות על דרך אומרם חז״ל כשראה משה צרעת מרים התחיל לצעוק משל לאחד שראה כלבים על א׳ והתחיל לצעוק א״ל מפני מה אתה צועק אמר להם אין מי שיכיר בצערו אלא אני לפי שהיו עלי כך כיון שמשה נצטרע והנה ידו מצורעת כשלג ידע באיזה צער נתונה מרים צעק וגו׳ גם על דרך זה אליהו שעבר עליו מדת העניות עד שהוצרך לצרפית לזונו הוא מכיר בצער הדוחק והעניות וכיון שכן הוא ראוי יותר לבשר לעניים שבא עתם לצאת מצרה הזאת:

*אך* כיון דאתא ליד ראוי לשים לב למה לא עשה הק״בה נס לאליהו שיוכל לעמוד בלא אכילה ושתיה על דרך שעמד משה בהר בלא אכילה ושתיה ולא שהצריכו להסתופף בצלה של צרפית שתזון אותו ולכאור' הן אמת דיש לומר היכא דאפשר אין הקב״ה משנה הטבע ומה גם שרצה הקב״ה שילך שם אצל הצרפית הצדקת להניח ברכה לביתה ורמז שאמר לה כד הקמח לא תכלה וצפתת המים לא תחסר:

*אמנם* עוד לאלוה מילין שבהיות שאליהו היה בתחילת הבריאה מכת המלאכים שקטרגו בבריאת האדם והשליכו הק״בה לארץ ממכון שבתו כדכתיב ותשלך אמת ארצה זו אליהו כדי שיהיה לו הנאה מן התחתו׳ ויכיר וידע מה טוב חלקם ומה נעים מציאותם בעולם וזהו הטעם שעלה אליהו בסערה השמים דחזר לעיקרו שהיה מלאך והקדמה זו ארוכה בספרי יודעי חן הזכרתי בענפי׳ אחרים העולה לנו מזה שאליהו היה מלאך והושלך ארצה כדי שיהנה מן התחתונים והנה כיון שעל מנת שיהנה מן התחתונים הושלך לכך לא נעשה לו נס שיעמוד בלא אכילה ושתיה כי כוונתו יתברך שיהנה כדי שלא יקטרג כמדובר:

*כתיבת יד* מצאתי בספרי אשכנז שיש במדרש שפינחס הוא אליהו שכתוב בו ויכפר על בני ישראל שמכפר והולך עד תחית המתים דאליהו נכנס לקבל יסורין תחת כל צדיק וצדיק להיות נידון מעונות השבוע ובשביל כך רגילים להזכיר אליהו במוצאי שבת:

*אמ״ה* בזה מתיישב דבכל צרה מזכירים זכות אליהו יותר מכל צדיק והוא באיזה צרה שלא תבא על הצבור הוא בשביל איזה עון לכן מזכירים לאליהו שהוא למוד לקבל עליו להיות נדון מהעונות שנעשים כדי לכפר כמדובר שיתעורר על קבלתו ולכפר על ישראל להיותם ניצולים מצרתם:

{על פי המחבר:
*זוהר* רות כשהעלה הקב"ה לאליהו לרקיע עמד מלאך המות כנגדו אמר ליה הקב״ה על מנת כן בראתי את השמים שיעלה אליהו לשם אמר ליה מלאך עכשיו יהיה פתחון פה לבריות א"ל הקב״ה אין זה כשאר הבריות ויכול הוא להעביר אותך מן העולם ואינך יודע כחו אמר לפניו תן לי רשות וארד אליו א״ל רד מיד ירד כיון שראה אותו אליהו הבריחו תחת כפות רגליו וביקש להעבירו מן העולם ולא נתן לו רשות כפף אותו תחתיו ועלה לשמים הה"ד ויעל אליהו בסערה השמים סערה דא מלאך המות המסעיר גופו של אדם:

*אמ"ה* ראוי להבין דלמה לא עמד מלאך המות לקטרג על חנוך כשעלה לשמים ונרא׳ כדרז״ל ראה הקב״ה בחנוך דפעם היה צדיק ופעם לא היה צדיק סילקו למעלה כדי שלא יחמץ כאנשי דורו והנה כיון שראה השטן סיבה על עליתו לא מצא מקום לקטרג משא״כ באליהו דצדיק גמור היה ואדרבה עמד נגד כל אנשי דורו העובדים ע״ז וא״כ מה צורך לעליתו לשמים דבשלמא חנוך ניחא דסילקו כדי שלא יחמץ:

*סודי רזי* אני נותרתי נביא לה׳ לבדי והרי כמה נביאים היו באותו זמן בעולם אלא רמז שבזמן הזה שאין נביא הוא נותר לנביא:

*אמ"ה* אליהו דבר כפי דעתם כי לא נשאר נביא לה׳ אלא הוא כי הנביאים שהחביא עובדיה לא היה בהם ידיעה ונמצא שנביא מפורסם לה׳ לא נשאר אלא הוא עי״ל אני נותרתי נביא לה׳ שנתעסק לתבוע כבודו יתברך ועצר את הגשמים על שהיו עובדים ע״ז מה שלא עשה נביא אחר:

*שם* בכל מ״ש מעיינים בדין מי שנתכפרו לו עונותיו בגיהנם כדי שלא להחזירו בה ומי שנתכפרו לו עונותיו אליהו מביאו אצל מי שמזמין לו להיות אצלו גם אם יש צדיקים ~בחטאו~ {במהדורת לעמבערג: שחטאו} במקצת דברים שצריכים במ״ש להשיבם לדינם אליהו מקבל עליו דין כדי להגין עליהם ולא יחזירם לגיהנם וזהו שאמר בתנא דבי אליהו הריני כפרת משכבכם ולכך אומרים ענייני אליהו במ"ש:

*אמ"ה* אין בן דוד בא עד שיכלו נשמות שבגוף ופירשו חז״ל שהכונה לומר עד שיתעכלו ויתמרקו כל הנשמות שבגוף כל אחד ואחד ואז בן דוד בא והוא דור שכלו זכאי ונראה דלכן אליהו משתדל בהצלת היושבים בגיהנם ומקבל עליו דין במקומם כנזכר בדברי הרב ז״ל והכל כדי למהר ולקרב זמן הגאולה לבא כדכתיב הנני שולח לכם את אליה הנביא וגו׳: 

*ילקוט* מלכים (דף נ״ט ע״ב) חלה בן האשה בעלת הבית אמרה האשה לאליהו באת אלי בתשמיש המטה והוכרת את עוני עלי ומת בני טול אתה שהבאת אצלי ותן בני:

*אמ"ה* כמו זר נחשב איך אשה כשרה כזאת אמו של יונה כנזכר שם דברה כדברים האלה על אליהו נביא השם ועוד להבין כונת אומרה טול אתה שהבאת אצלי ותן לי את בני וגו׳ ובעל כלי יקר האריך בזה ולבסוף כתב משם הרב יעקב שניאור ז״ל הביאו בפי׳ הילקוט באת אלי בתשמיש המטה הכונה ע״ד שאמרו חז״ל בא נחש על חוה והטיל בה זוהמא שזאת הביאה היא הדיבור שדבר עמה כביאה יחשב כי יש ברית הלשון וברית המעור זהו שאמר למחר יוצאה בין שיניה לרמוז שג״כ הביאה תלויה בין השנים בברית הלשון עכ״ל:

*ואני* המאסף כתבתי ע״ז בחיבור אחר פנים הרבה ונראה עוד בדרז״ל מס׳ ע״ז ארמלתא לא תרבי כלבא ולא ליתי בר בי רב באוזפזי וגו׳ והנה הכא קבלה ת״ח בביתה זה אליהו נגד הגמרא שהאלמנה אינה יכולה להביא ת״ח בבית׳ לפי ~שמתאמנת~ {במהדורת לעמבערג: שמתאמצת} לזנות באומרה ת״ח צנוע הוא ואינו מגלה הדבר וגו׳ והנה עתה שמת בנה אמרה עכשיו יש פתחון פה לעולם לומר באת אלי בתשמיש המטה ושעל מנת כן הבאתי אותך בביתי כי אשה אלמנה אני ועשיתי נגד הדין ובעון זה מת בני והנה עתה כדי לפרסם שלא מת ~בנו~ {במהדורת לעמבערג: בני} בעון שבאת אלי בתשמיש המטה טול אתה שהבאת אצלי דהיינו הברכה ותן בני ובראותם שהיה יכולת בידו להחיות את בני וליטול את הברכה יתפרסם שני דברים חדא שלא באת אלי בתשמיש המטה דאם איתא שחטאת איך נעשה נס התחייה על ידך ועוד שנית שיתפרסם שבדבר השם באת בביתי להניח ברכה בביתי ובזה אין בי עון אשר חטא בהביאותך אצלי וכעת לא היה בידי הכלי יקר לראות אם דורך בדרך זה:

*מדרש* הביאו הילקוט מלכים א׳ סי׳ רט״ו דף ה׳ ע״א ויהי בעלות המנחה אמתי בנה את המזבח ואמתי התקין את העצים ואת האבנים ואת המי{ם} אשר בתעלה ואמתי שחט השור ואמתי התפלל ויהי בעלות המנחה אלא מלמד שהעמיד אליהו את השמש באותו היום א"ל תדע כל זה בשביל אדוניך בשביל יהושע כשעמדת בשביל ישראל שנצחו שונאיהן עמדת שנאמר וידום השמש ועכשיו עמוד לא בשבילי ולא בשביל ישראל אלא בשביל קדושת שמו של הקב״ה כיון שא"ל כך מיד עמד שנאמר ~כי בהר ברצים יקום ה׳~ {לשון הפסוק: כי כהר פרצים יקום ה'} כשהיו בהר הכרמל כשם שעשה שמש בגבעון דום וירח בעמק אילון בעמק בגבעון ירגז למה בשביל לעשות מעשהו זה מעשהו ולעבוד עבודתו לכך נאמר ויהי בעלות המנחה עכ"ל:

*אמ״ה* קשה טובא דבגמרא קא חשיב שלשה נקדה להם חמה משה ויהושע ונקדימון {ב}ן׳ גוריון ולמה לא קא חשיב נמי לאליהו ובדוחק יש לומר דבגמרא לא קא חשיב כי אם ג׳ שמה שנקדה להם חמה היה לכבוד בשר ודם לא כן אליהו שהיה בשבי{ל} קדושת שמו של הקב״ה ומדויק מדברי המאמר דקאמ{ר} אליהו לשמש כשעמדת בימי יהושע היה בשביל ישראל שינצחו שונאיהם ועכשיו עמוד לא בשבילי ולא בשביל ישראל כי אם בשביל קדושת שמו של הקב״ה וגו׳ וכן היה כשעמד למשה שהיה לכבוד בשר ודם וכן לנקדימון כנוד׳ לא כן אליהו שהיה לכבוד המקום כמדובר וכיון שעמדת השמש לשלשת׳ היה בסוג אחד ואליהו בסוג אחר לכן לא חשיב כלם יחד להודיעך ההבדל ומכל מקום צריך עיון:

*וביעקב* שנתארך היום הזה תשלום השמש ששקעה בעבורו:

*עוד* דבגמרא לא קח חשיב אלא למשה וליהושע ונקדימון שהם העמידו השמש וביעקב הקב״ה העמידו:

*ומזה* הטעם לא קא חשיב שבקבורת ר׳ עמד השמש עד שחזרו לביתם וקרא הגבר של חצי הלילה כדאיתא בירושלמי דגם התם הקב״ה העמידו לכבוד רבי:}








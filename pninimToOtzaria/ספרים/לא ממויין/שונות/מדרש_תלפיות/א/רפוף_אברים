%% ענף רפוף אברים

*בס׳ רפיפת אברים* בזמן שמזדעזעין אבריו של אדם הבן והשכל ותדע דבר  מתוך דבר מה שעתיד להיות עליו בין טוב ובין רע אם עונש ואם ריוח והבוטח בה׳ חסד יסובבנהו אם ראשו רופף יריב עם אדם: אם מוח ראשו למקום אחר ילך ~ושוב~ {במהדורת לעמבערג: וישוב} לשלום. ואם אור פניו יעלה לגדולה. ואם קרן פניו של ימין יעלה לגדולה ושמחה יהיה לו. ואם צד שמאל יקר ימצא. ואם רף אזן של ימין כבוד ימצא. ואם של שמאל ~כן~ {במהדורת לעמבערג: בן} יהיה לו. אם עוקץ של אזן ימין טוב לו ואם של שמאל טוב יהיה. ואם צוארו מריבה יעשה. אם עין ימין בנין יהיה ופניו ישתנו ושל שמאל שמחה יהיה אם זוית עינו של ימין שהוא כנגד החוטם של אדם יבכה ושל שמאל טוב יהי' לו. אם עוקץ עפעפיו של ימין דבר טוב ישמע ושל שמאל בבית דין יזכה ואם למעלה מעין ימין של אדם יבכה שמאל ~כן~ {במהדורת לעמבערג: בן} יהיה לו. ואם למט׳ מעין ימין כל שהוא מבק׳ יעשה ושל שמאל עושר ימצא. ואם בין שחור ללבן של עין ימין דברי' יאמרו עליו ושל שחור בבית דין יזכה. ואם פתח עין ימין כבוד ימצא: ושל שמאל עשירות ימצא. ואם גבו׳ של עין ימין שמחה יהיה לו. ושל שמאל עושרו יאבד. ואם צד מצחו של ימין שמח׳ וריוח והצלה יהיה לו. ושל שמאל גדולה וכבוד ימצא. ואם קלסתר פניו הדומה לרימון כנגד עין ימין חולי יהיה לו ושל שמאל ריוח ימצא: אם צד ימין בחוטמו בקלון יהיה: ואם של שמאל טוב יהיה לו. שפה העליונה בבית דין יזכה. ואם שפה התחתונה אדם יבא מרחוק וינשקהו. ואם לשונו יכעוס עליו אדם ויבא עליו ברוגז: ואם זוית פניו של ימין בבית דין יזכה ושל שמאל טוב יהיה לו: ואם לחי של צד ימין בינה ניתוסף עליו ושל שמאל מה שמבקש ימצא ואם פאת זקנו עושר ימצא ואם צד זקנו של ימין טוב לו ושל שמאל ריוח יהיה לו ואם צוארו רעה יהיה לו אם ראש כתף ימין טוב לו מעושר ושל שמאל גדולה וכבוד יהיה לו ואם מפרקתו בין צוארו לשדרה ששון ושמחה יהיה לו ואם זרוע ימין ~יסירין~ {במהדורת לעמבערג: יסורין} באים עליו ויתרפא ושל שמאל טוב לו ואם חוצץ ימין לאדם יחבק ושל שמאל שמחה יגיד אם אצילו של ימין טוב לו ושל שמאל עושר ימצא ואם אצבע ימין גדול לטוב מזכירין אותו ושל שמאל עושר ימצא ואם אצבע קטנ׳ של ימין דברים שלא כהוגן ידברו עליו ושל שמאל שונאיו ימותו אם חזה של ימין יכני׳ תבואה ושל שמאל שמח׳ יהיה לו ומעכב בה אם צד ימין למעלה אדם רוצח יבא עליו ושל שמאל דבר כשר לא יעשה אם צד ימין ללב בנים יהיו לו ושם טוב ימצא ושל שמאל זכר יהיה לו וריוח ימצא אם למעלה ממתניו אשתו תמות ושל שמאל ישא אשה טובה ממנה ואם ~שזרת~ {במהדורת לעמבערג: זרת} ימין טוב ושל שמאל כבוד מרחוק יבא לו ואם בשר הרך של ימין שהוא למעל׳ מהצלעות אויביו ימותו ושל שמאל ~כן~ {במהדורת לעמבערג: בן} יהיה לו ואם משני צדדיו טוב לו ואם מבית רכובו טוב לו ושל שמאל שמחה יהיה לו ואם ~בצים~ {במהדורת לעמבערג: ביצה} של ימין בן זכר יהיה לו ושל שמאל טוב לו ואם בית מושבו רע לו אם ירך ימין שמחה יהיה לו והולך לדרכו ויצליח ולשמח׳ ילך לדרכו ובחזירתו ימצא לו ואם ארכובו של ימין דבר שנאה יאמרו עליו ושל שמאל ריוח ימצא ואם כף ירך ימין שונאיו ימותו ואם שמאל יקח מן אדם דבר ואם בשר הירך שבשוק צער יהיה לו ולשמאל טוב לו. ואם שוק ימין מזכירין אותו ביום טוב ולשמאל מאחרי' ימצא טובות ושונאיו ימותו ואם קרסול ימין אחר אדם ילך וימצא תוצאת ~והרב׳~ {במהדורת לעמבערג: הרבה} ולשמאל שמחה יהיה לו וימצא מציאה ואם עקב ימין תחת אדם גדול יהיה ולשמאל מנוחה ימצא ואם תחת רגל ימין במקום שירצה לילך לא ילך ולשמאל מציאה גדולה ימצא ואם כף ירך ימין ילך בשביה ולשמאל טוב׳ ימצא ואם ימין רגלו שלו למקום שיבקש לילך לא יתקבל ולשמאל יתקבל ואם פרסת רגל ימין ילך בשביה ואם כל קומה שלו יחלק ואם אצבע ימין אדם מן דורו ימות ושמאלית שמחה ימצא ואם ירך ימין לדרך ילך ושמחה ועושר וכבוד יהיה לו:

%%% ומר' יהודה החסיד ז"ל מצאתי בענין רפוף האברים

*אם* ירעד עור תחת בית השחי מהרה ידברו לו מן הזיווגים ואם עור מתניו אשתו תהא נדה או יישן לבד ואם עפעפים יראה מתים או קבורתם ואם בעור הצואר יתקוטט ואם בבית מושבו ישב בבית נכרי שאין ראוי לישב שם אם יתחכך בעור עפעפים יראה בכתבי׳ חדשים ואם במצח פנים חדשות תגיד ואם גביני עיניו הוא יראה פנים חדשות ואם ~בפישת~ {במהדורת לעמבערג: בפיסת} ידים יבואו לו כסף וזהב או פשיטין ואם כף רגלו ילך במקום אשר לא הלך שלשה ימים או יותר ואם ירעד עור כתפיו ישא מת ואם יתחכך למטה מעיניו אצל החוטם רמז לדמעות ואם בראש החוטם רמז לחרון ואם באזן רמז לשמועה ואם בחיך רמז לשחוק ואם בראש הלשון ידבר בכעס ע"כ ועיין לקמן (מכתיבת יד):

%%%% עוד בענין רפוף האברים בספר החסידים

סימן תס״ג ועיין לעיל

*דע* כי באבריו של אדם חקק הקב״ה כל מעשה האד׳ וחקריו ~ובפרפיפות~ {במהדורת לעמבערג: ובפרפיות} אבריו יגיד אליו יוצרו כל המעותד לבא עליו דבר יום ביומו ולמוד לך מדבור א׳ הרבה דברים דכתיב כל צעדי ספור וכתיב אז נדברו יראי ה׳ איש את רעהו ויקשב ה׳ וישמע ויכתב בספר זכרון לפניו ליראי ה' ולחושבי שמו מכאן שמונין כל פסיעו׳ האדם ~ונגיר~ {במהדורת לעמבערג: ומגיד} על האדם כמה פסיעות יש לו ללכת ותדע לך שכן הוא שאעפ״י שאין נחש יש סימן ואסור לומר לאחרי׳ פן יחזיקו בניחושים אם כף רגלו של אדם אחזתו החיכוך כאילו קרצתו כינה והיה ברצון מחכך בלא מעל׳ שחין ואחר כך תנוח החיכוך תדע לך כי יש לו ללכת במקום שאינו יודע והוא אדם שאינו רגיל ללכת ואם אזניו יש לו לשמוע דבר חידוש ואם עור שעל העין יש לו לראות או לקרות כתבים של חידוש מה שאינו יודע ואם לשונו יש לו לדבר דבר של חידוש ואם גביני עיניו יש לו לראות אנשים או נשים מה שלא ראה לפנים בזמן מרובה ואם בפדחת יהיו צופים עליו ומתאוים לראות בו ואם כנפיו יבא לידו כסף או זהב חדש ואם בחוטמו יכעוס ואם תחת עיניו ואצל החוטם תרדנה עיניו דמע' וכן כל אבר ואבר מגיד החיכוך חידוש ומי עושה כל אלה אלא הקב״ה מגיד לאדם במעשה אבריו כל מה שיעבור עליו וכן כמה פסיעות ילך וכמה ראיות יראה וכן ליד כמה מעשים יעשה וכן בפה הכל ~גזור~ {במהדורת לעמבערג: גוזר} מהקב״ה ולפי ניהוג בחירתו גוזר עליו וכל הנזכר דברי חסידות הם ואין בהם משום דרכי האמורי חלילה ע״כ: 

*ראשית חכמה* דף ל״ה ע״ב משם התקוני׳ ובר״מ תא חזי אית בני נשא ~דממלן~ {במהדורת לעמבערג: דממללין} בנענועא דעינין ואחרנין בנענועא דרגלין ואחרנין בניענועא דידין ואחרנין בניענועא דרישא ואחרנין בניענוע׳ דכל גופא דא איהו בכל אתר דנשמתיה תמן עביד נענועא יתיר בההוא אתר אמר רבי אלעזר אבי וכי נשמת׳ לא איהי באתר ידיעא בלבא ואתפשטותא בכל אברין דלב׳ א״ל ברי והא כתיב בה ותגל מרגלותיו ותשכב כפום עובדוי דבר נש הכי נפיק לה מאתר׳ ונחית לה לבר מאתרא כגווג׳ דשכינת׳ דאתמר בה ובפשעכ׳ שלחה אמכ׳ ותיובת׳ שלמת׳ מאן דתב לה לאתרהא כמה דהוית בקדמית׳ דבזמנא דנשמת׳ איהי בלבה אתקריאת מטרונית׳ כד נפקת מלבא לא אתקריאת מטרוניתא כפום חובוי דבר נש הכי נחית לה מדרגא לדרגא ומאבר לאבר עד דנחית לה לרגלוי וכפום זכוון דיליה הכי סליקת עד דסליקת לאתרא ובגין דא בכל אתר דנחתת תמן עבדת תנועה יתירה בההוא אבר יתיר מאחרנין:

*אמר המאסף* יובן בזה פסוקי משלי סי׳ ד׳ מכל משמר נצור לבך כי ממנו תוצאות חיים: הסר ממך עקשות פה ולזות שפתים הרחק ממך: עיניך לנוכח יביטו ועפעפך ישירו נגדך פלס מעגל רגליך וכל דרכיך יכונו. אל תט ימין ושמאל הסר רגלך מרע. הנה פסוקים אלו מורים באצבע איך באים לרמוז הקדמת התקונים שניענוע האברים כל איש כפי מדתו מי בניענוע הראש ומי בניענוע הידים ומי ברגלים ומי בכל גופו הכל הוא כפי מעשיו שגרם גירוש לנפשו ~אשר בלבו משבו~ {במהדורת לעמבערג: אשר בלבו "מקום" מושבו} להיות נטרדת משם חוצה לאחד מהאברים ולכן בא להחזיר לאדם שיזהר במעשיו ולא יגרום גרושין לנשמתו וטרודין ממשכנה וזהו מכל משמר נצור לבך כל מה שתוכל לשמור לבך ששם משכן הנשמה נצור אותו לפי שממנו תוצאות חיים שהיא הנשמה ולא תגרום לה לצאת ממקומו דהיינו מהלב לכן הסר ממך עקשות פה שאם דבורך בנענועים שבפה דע שמעשיך גרמו שיצאה הנשמה מהלב ונתגרשה שם בפה לכן הסר ממך אותו עקשות פה על ידי מעשים טובים כדי להסירה משם ולהחזירה אל מקומה וכן ולזות שפתים הרחק ממך שאם הנענועין בשפתים הרחק אלו הנענועין ממך על ידי תיקון במעשים טובים וכן עיניך לנכח יביטו עפעפיך יישירו נגדך שאם הנענועין בעיניך ובעפעפך הרחק ממך וכן פלס מעגל רגליך שאם הנענועין ברגלים פלס ותקן אותם כלל העולה כל דרכך יכונו אל תט ימין ושמאל לעשות נענועי׳ בשו׳ אחד מאבריך כי כל זה מסבת מעשיך בלתי מסודרים הסר רגלך מרע ורגליך מלשון רגילות כלומר רגילותך לנענע פיך או שפתי׳ או ידיך או רגליך הסר ממך כי כל זה דבר רע הוא ונכון:

*וזהו* גם כוונת הפסוקים בסימן *ו אדם* בליעל איש און הולך עקשות פה קורץ בעיניו מולל ברגליו מורה באצבעותיו תהפוכות בלבו חרש רע בכל עת מדנים משלח על כן פתאו׳ יבא אידו פתע ישבר ואין מרפא אמר שבודאי אדם בליעל איש און מי שהולך בעיקשות פה כלומר שבדברו עושה נענועין בפ׳ משום שכל זה הוא מסיבה שנטרד׳ נשמתו בלב מקום מושבה ועשתה ישיבתה יותר בפיו וזהו סיבת נענועיו וכן קורץ בעיניו מולל ברגליו מורה באצבעותיו כלומר שעושה נענועין בעיניו או ברגליו או באצבעותיו כל זה ~מכח~ {במהדורת לעמבערג: מוכח} רוע מעשיו שגר׳ לנשמתו להיות׳ משולחת שם על דרך ובפשעכם ~שלוחה~ {לשון הפסוק: שלחה} אמכם כמדובר בהקדמה כי הנענועים אלו הם מסב׳ תהפוכות בלבו שעשה תהפוכות בלבו ששם עיקר מושב נשמתו והוא הפך את מקומה לשלחה באחד מאבריו על ידי רוע מעשיו שהיה חורש רע בכל עת מדנים משלח על כן פתאום יבא אידו פתע ישבר ואין מרפא לכן יראה לתקן קודם שיבא אידו ושברו וההקדמה עצמה היא הרומזות ג״כ באומרו הפסוקים הסמוכים לאלו שש הנה שנא ה׳ וכו׳ עינים רמות לשון שקר וידים שופכות דם נקי ~שאני~ {במהדורת לעמבערג: שהוא} עושה נענועין בעיניו בדברו לרמוזתם וכן בידיו הוא מסיבת חטאו שנתגרש נשמתו מלבו ונשתלחה שם על עון הנוגע שם ובודאי הם ידים שופכות דם נקי מסיבת שהיה לב חורש מחשבות און נתגרשה משם נשמתו והלכה וישבה בעיניו או בידיו או ברגליו והם ממהרות לרוץ לרעה וק״ל:

*גם* זה רמוז בסי׳ ט׳ בפסוק קורץ עין יתן עצבת ואויל שפתים ילבט ~ירצה~ {במהדורת לעמבערג: ורצה} מי שמדתו לעשות נענועין בעיניו בעת שמדבר בודאי יתן עצבת שזהו אודות ~על~ {במהדורת לעמבערג: חסר מילת "על"} גירוש נשמתו מלבו והלכה וישבה בעיניו מקום אשר בו הפג׳ שעש׳ על דרך ובפשעכם שולחה אמכם במקום ~בארך~ {במהדורת לעמבערג: בארץ} העמים וכן ואויל שפתיה ילבט מי שהוא אויל שפתים מחמת רוב נענועיו בדברו בודאי ילבט כי מסיבת עון כל זה הפך הצדי׳ מקור חיים כי צדיק כדסמיך עיין שם וכו׳ וכן רמיזה הקדמה זאת בכמה פסוקים אין צורך להאריך ישמע חכם ויוסיף לקח:

*ובענין* המאמר מוכרחיי אנו לומר דאלו הנענועין בראש או בידים או ברגלים שהוא מסיבת חוביו של אדם כמדובר היינו דוקא כשנולדו לו לאדם אחר שנתגדל שאז שייך לומר מסיבת חטא הוא אמנם אם הם משעת הלידה אז הוא משורש מקום נשמתו אשר משם חוצבה כנודע יש נשמות מהראש או מהזרועו׳ או מהשוקים וכפי מקום נשמתו יש לו שם נענוע יותר בדברו וזהו שכתבתי הוא כדי שאל תקשה אם תראה צדיק גמור שיש לו נענוע בראשו או בידיו או ברגליו או בכל גופו בדברו דאפשר דמשמע שנולד כך הוא והוא מסבת שורש נשמתו כמדובר גם יש נענוע באברי האדם בין לצדיק בין לרשע ואינו מסבת חוביו משום דאין הנענועין בשעה שמדברים כנזכר במאמר כגון נפתלי ועשאל שהיו קלים ברגליהם כאילות אשר במדבר וגם זה משורש הנשמה כמדובר:

*ס׳ החסידים* סי׳ תתכ״ד כתיב ברכי נפשי את ה׳ וכל קרבי את שם קדשו כשיברך להקב״ה צריך לברכו בקול רם כי בקול רם כל הקרבים מתנוענעי׳ ונמשכים אחר הקול: 

*אמר המאסף* כתבו ~מז״ל~ {במהדורת לעמבערג: חז"ל} בראשית בר״ת  בקו״ל ר״ם אבר״ך ש״ם י״י תמי״ד רמז הקב״ה בתחלת התורה כשיברך האדם יברך בקול רם כדי שיתקדשו כל אבריו בתנועת ~הקול~ {במהדורת לעמבערג: הקולי} כדברי הרב ז״ל:








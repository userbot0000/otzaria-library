%%% סוד האותיות כל אות ואות לאיזו מרה רומזת בספירות

*א* כת״ר תפארת עטרה: *ב* חכמה עילאה חכמה תתאה:
*ג* בינה:	     *ד* חסד:
*ה* גבורה ביכה עטרת: *ו* תפארת:
*ז* נצח:	     *ח* הוד בינה:
*ט* יסוד:	     *י* עטרה:
*כ* מלכות משכן שלמה: *ל* בינה תפארת:	
*מ* תפארת מלכות:     *נ* בינה:
*ס* תפארת מלכות:     *ע* יסוד:	
*פ* יסוד מלכות:      *צ* יסוד בינה מלכות:
*ק* בינה:	
*ר* צנור שבין עטרה : ליסוד ולפעמי׳ עם מלכות:
*ש* בינה:            *ת* גבורה:

*דע לך אחי* כי בעולם האצילות הם שבעה אותיות לבד לא פחות ולא יותר
והם מיוחדים לשבע ספירות וכל שאר אותיות מורכבות ואם תתבונן שם לא תמצא אחד מהם מורה דין להורו׳ שהאצילות כולו רחמים ויחוד גמור והעטרה סדרם וחברם בלוחות אותיות מורכבות כמו שהם אצלי לצורך הבריות דכתיב כתובים באצבע אלהים רמז לעטרה א״כ למדנו שהדין נתחבר מכח האותיות העליונות לצורך הבריות וכי לשם כלו רחמים גמורים ויחוד פשוט דכתיב י״י איש מלחמה י״י שמו כלומר אע״פ שגם ממדת רחמים למדת הדין לצורך בריותיו שמו לא זז ממקומו שהוא דין ורחמים וזהו י״י שמו *א׳יו״י* מורה יחוד שלשה פעמים הוא״ו נתון בתפארת בעבור חשבון השם המיוחד שבו כולל ורומז לשם כרובים אחד פונה למעלה לרמוז אל החסד השני פונה למטה לרמז אל הדין ואם מתייחדין בוי״ו שהוא הכפורת:

*דע לך אחי* שהתפר׳ הוא ייחוד הכל בעבור כח שם של ד׳ אותיות שהוא בו
ושם יתייחדו כל העשר ספירות כיצד *ה״י* בחכמה קוצו בכתר הה״א בבינה הו׳ כולל השש ספירות שהם גדולה גבורה תפארת נצח הוד יסוד ה׳ אחרונה בעטרה וכל העשר ספירות מתייחדים עוד בצורת *א׳* היוד העליונה נחלקת לג׳ עליונות שהם כתר חכמה ובינה קוצה בכתר הגוף בחכמה הזנב בבינה הואו כולל השש ספירות שהס״ח״ג״ת״נ״ה״י יוד האחרונה היא המלכות כי מבטת למטה ולזה היא דין הרי לך ג׳ פעמים יחוד תוך יחוד כרובים וכפורת שהם מתיחדים באלף יחוד שם של ד׳ אותיות ואלף יחוד כל עשר ספירות באלף ג״כ:

*ומה שכתבתי* מהשני כרובים הם הכרובים שעשה משה רבינו ע״ה כי הם רמזי לעולם האצילות שהאותיות באו משם ויורה על זה ופניהם איש אל אחיו להורות על היחוד והפשיטו׳ הגמור ומה שעשה שלמה רמז למעשה מרכבה שהם החיות ועשה כנפיהם ופניהם פרודות לרמוז שאין בהם יחוד אבל הם מיחדים למי שבראם ולזה מקדש שלמה היה לרמוז למקדש החיות ומקדש החיות הם מקדש וכסא לאצילות:


%% ענף ארץ ישראל

*מסכת* ברכות עתידה ארץ ישראל שתוציא גלוסקאות וכלי מלת יש לומר שזה בזכות שישראל מלבישים את העניים ומאכילים אותם וזה רמוז כי יציל אביון משוע וכו׳ יחוס על דל ואביון יהי פיסת בר בארץ וכו' ילקוט יונה סימן תט״ו:

*אמרו* קצת שהארץ היא בריה ויש רמז לזה ראש ארצות טבור הארץ עין הארץ וכו׳ וכשם שאברי האדם מעולים זה מזה כך יש מקומות לארץ מעולים מהם מוציאין ברזל ונחשת כסף וזהב אבנים טובות ומרגליות ואין בארץ ישראל דבר מזה ששכינת ה׳ ששורה בה תמיד יקרה היא מפנינים ומה שאמר ארץ אשר אבניה ברזל הכונה שאחר שסיפר בשבחה גילה ג״כ כשאין עושין רצונו של מקום נעשית ברזל ונחושת מלהוצי׳ פירות כי אינה מוציאה התבואה דרך טבע כשאר ארצו׳ אלא אם שמור למצוותי גשמיכם אם לא ועצר קרבן מנחה סי׳ רצ״ז:

*זוהר* שלשה הם יעקב יוסף משה יעקב זכה שיקברו גופו ועצמותיו בארץ ישראל. יוסף זכה שיקברו עצמותיו ולא גופו: משה לא זכה אפילו עצמותיו שיכנסו לארץ ישראל וכו':

*טעם* שנתאוה משה ליכנס לארץ ישראל משום ששם שער השמים למטה מכוונת כנגד המרכבה שלמעלה שהיא השכינה יושבת על הכסא והחיות נשאו את הכסא סביב ושמה ישבו כסאות והנשמות עיילין ונפקין משם מ״ע אופן ק״ו:

*כוונת* משה ליכנס לא״י כדי לתקן שהתחתונים יהיו נהנים מזיו השכינה בלא יגיעה כמו העליונים והשיב לו הקב״ה {דברים ג' כו'} רב לך די שאתה נהנה אל תוסף דבר אלי {לשון הפסוק: עוד} בדבר הזה על ישראל לפי שאינן ראוים עתה להשתמש בזה (אופן רל״ד מ"ע):

*כלבו* סימן קס"ז בשם הר״ם וששאלת לפרש לך כל הדר בחוצה לארץ דומה כמי שאין לו אלוה וכו' אשיבך היינו משום דעיקר שכינה בארץ וכבודו בארץ ישראל כסא מול כסא וכתיב והתפללו אליך דרך ארצם תלפיות תל שכל פיות פונות לשם עכ״ל:

*דע* נשמת ישראל הדרים בחוצה לארץ הם מעולם סנדלפון עולם של האופנים הנקרא בית יעקב ועבד עברי אשר חשבונו הוא שנ״ח כמנין נחש. וישר׳ הדרים בארץ ישראל באים מעשר ספירות של היצירה ונקרא בית ישראל גם נקראים בנים גם נקראים בני אל חי והאדם כי הוא בחוצה לארץ יש לו נפש מהאופנים וכשזוכה ליכנס לארץ ישראל בא אליו נפש מיצירה חדשה ומתלבש תוך נפש הישנה שלו ובלילה ראשונה הישן בארץ ישראל יוצאים שני הנפשות ועולים למעלה ובחזר׳ אינה חוזרת כי אם החדשה בלבד ולכן הוא אינו ראוי לעונשין כי הלא היא אינה חוטאה ולכן אמרו חז״ל שנמחלו לו כל עונותיו וכל הדר בארץ ישראל נקרא צדיק הגם שהוא אינו צדיק כפי הנראה לעינים כי אם לא היה צדיק היתה הארץ מקיאו וכמו שנאמר ותקיא הארץ את יושביה וכיון שהארץ אינו מקיאו בהכרח הוא שנקרא צדיק ואף שהוא בחזקת רשע גם דע כי הדר בארץ ישראל והולך לדור שם במצרים שנחשב לו לעבירה ועבירה זו גורמת לו ששר של רהב מושל עליו וכל מי שיקבל עליו לדור בארץ ישראל כל ימיו ולא לרדת למצרים נחשב לו כאילו כל ימיו המליך הייחוד של הקב״ה ודע כי א״י אינה מכפרת על העבירות הנעשים בם כי אם על השגגו׳ בלבד אבל אותם שבמזיד אינן נמחלים כי אם ביסורין או למי שעובר על פשע והפשעים הנעשים בארץ ישר׳ אין להם סליחה כי אם בתשובה (נהר י״ב עין הארץ):

*בסוד* המן ופירות ארץ ישראל: הנה יש להקשו' למה ארץ ישראל יגרע ממנו המן הרוחני וי״ל כי הטעם לזה הוא כי במדבר כל הדברים שבו מן החצוניים והטמאים הגדלים בארץ העמים שהם ממשלת השרים על כן אין פירותיהם כדאי לקבל את רוחנייתם של הקדושה כי אין גוף טמא נעשה כלי לקבל ~רוחניית~ {רוחניות} הקדושה ואם היתה הקדושה ההיא כפרותיהם ובמזונותיהם היה הכל ניתן ע״י השרים חלילה וזו אינו ענין כלל וע״כ נתן להם הקב״ה מן השמים המן אשר אין בו חלק אל השרים כלל אמנם פירות ארץ ישראל הם ע״י הקדושה ואותם הרוחניים שהיה ראוי אל המן נתלבש בפירות הקדושים ההם וע״כ לא היה המן בארץ ישראל כי אם במדבר (נהר בא עין הארץ) חסד לאברהם:

*ס' החרדים* (דף ס' ע״ב) הבאים לארץ ישראל ואין שמים על לב כי הם בהיכל המלך ומורדים ופושעים ומרבים במשתאות של סעודת מרעות ומרזחים עליהם הכתוב אומר ותבואו ותטמאו את ארצי ונחלתי שמתם לתועבה וכתיב כי תבואו לראות פני מי בקש זאת מידכם רמוס חצרי ואל יעלה על לבם שאחרי מותם ישארו בארץ אלא במותם יגרשום חוצה ככלבים וזה לשון פרקי ר״א וכל המתים הרשעי׳ שבא״י נפשותיהם נשלכות בחוצה לארץ שנאמר ואת נפש אויביך יקלענה בתוך כף הקלע ולעתיד לבא הקב״ה אוחז בכנפות הארץ ומנער אותה מכל טומאה ומשליכן לחוצה לארץ שנאמר לאחוז בכנפות הארץ וינערו רשעים ממנה:

*והרמב״ן* ז"ל בפרשת אחרי מות שהזכיר הכתוב בעריות ותטמא הארץ ואפקוד עונה אע"פ שהעריות חובת הגוף ואינן תלויות בארץ מ״מ עיקר כל המצות ליושבים בארץ ה' וכן ~שינוי~ {במהדורת לעמבערג: שנוי} בסיפרא ולא תקיא הארץ אתכם ארץ ישראל אינה כשאר ארצות אינה מקיימת עוברי עבירה. והנה הכותיים לא היו ענושי׳ בארצם ובבואם בארץ ישראל ועשו שם כמעשיהם הראשונים שלח בהם האריות הממיתים אותם לכן כל איש יחרד בבאו אל א"י להיות ירא שמים כפלי כפלים ממה שהיה בחוצה לאדץ וידע כי בבית המלך הוא יושב:

*פרקי ר"א* פרק י״ג (דף י"ז ע״ד) אבני ארץ ישראל כבדים מאבני חוצה לארץ ובזה היו מבחינים חסידים הראשונים אם באו לגבול ארץ ישראל:

*למה* לא זכו ראובן וגד וחצי שבט המנשה ראובן לפי שנזרע בחשאי שיעקב סבור שהיה רחל והיה קצת פגם בלידתו וכן גד שמסרה לאה את זלפה בחשאי ליעקב ולא נמלכה ביעקב תחלה כמו שעשו שרה ורחל כשרצו למסור שפחותיהם לבעליהם דהא כתיב ותקח ותתן שלא נמלכה בבעלה היה זה ג״כ קצת פגם. וחצי שבט מנשה הטעם כי אמו אסנת ידוע כי היא היתה בת דינה משכם החוי אלא שפוטיפרע גדלה לכן נפגם חציו וחציו הוכשר ודוקא מנשה כי הוא היה הבכור ומאחר שחציו האחרון הוכשר לא היה באפרים פסולת כלל וסימנך כי מגרעות נתן לבית סביב חוצה ר״ל מגרעות פירש מג"ר ר"ת מ"נשה ג"ד ר"אובן בשביל עוות שהיה בהם לכן נתנו סביב לבית חוצה דהיינו חוצה לארץ (עשרה מאמרות דף ל"ב ע״ג){:}

*בעל* ילקוט חדש וז״ל ע״פ הקדמה זאת אפשר לפרש כי מנשה הבכור הוא נתינת טעם מה שזכה אפרים להיות לו יתרון בברכה כי מנשה הבכור והיה בו קצת זוהמא. עכ״ל:

*מיד* שעלו פרסות ישראל מן הים היו עולים לא״י אלא שקלקלו מעשיהם ונתעכבו מ׳ שנה: ויש שם פלוגתא חד אמר לי׳ ימים וחד אומר לג' ימים וחד ליום א׳ יש שם: זוהר{:}

*טוב* הארץ (דף כ״ה ע״ב) כתב משם הרב ר׳ חיים ויטל זצ״ל שיש ל׳ מיני פירות בא״י ומכל מין ומין יש הרבה מינין. והנה בעולם הבריאה עשה מיני פירות נגד עשר ספירות שלה ומפני שהם רחוקים מן הטומאה וקרובים לאצילות אין להם קליפה לא בפנים ולא מבחוץ ונאכלים כמות שהם ואלו הם תאני״ם ענ"בים תפוח״ים אתרו״גים ~לימונ"יס~ {במהדורת איזמיר: לימוני"ם} אגס״ים חבוש״ים תותי״ם סורב״ש חרוב"ין:

*ועשר* פירות הן בעולם היצירה והם סוד עשר ספירות דיצירה שהן בנונים בין עולם הבריאה ובין עולם היצירה שאינן קרובים לטומאה כמו עולם העשיה ולא רחוקים כמו עולם הבריאה לכן גרעיני זרע שבתוך הפרי אינו נאכל לפי שאינו כל כך כגרעינין הפרי דבריאה ואלו הם זיתים גודגו״ניות סופ״אייפאס פריסקו״ס סירגוא״ילאש משמי"שיש גינד"אש אקראני״ש מישפ"ולאש:

*ועוד* עשרה מיני פירות יש בעולם העשיה כנגד עשר ספירותיה ולזה נאכל מה שבפרי שבפנים ונז{ר}ק מה שבחוץ שקליפת הפרי היא מחיצה בינו ובין עולם התמורות הקרוב לו כדי שלא יקבל טומאה וזהו סוד היצר הרע והקליפה הדבוקה בנפש. ואל הם רמו״נים שקדי״ם אגוז"ים ערמונים לוזי״ם הנקרא אלבייא"נאש בלעז אלו״נים הנקרא אלביוט״אס פרישי"ם פיניונ״יש פישטוקי״ש מאוזי״ש. ומנין שמותם ומספרם קבלתי אבל סידורם על סדר העשר ספירות לא קבלתי עד יערה עלינו רוח ממרום וגו׳ וכנגד ל׳ אלו הפירות יש שלשים מסטר׳ דשמאלא שצומחין בעצי יער מאיליהן ורובן אין בהם אוכל אלא כלם קליפה ואין מברכין עליהם בורא פרי העץ ומי שמדקדק במעשיו לא יאכל מהן:

*אבל* נראה לע״ד שזה כתב הרח״ו זל״הה קודם שלמד מהאר"י זלה"ה כי האר״י זל"הה כתב להפך ממנו וז״ל עשבי דברא כתבו הפוסקים שכיון שלא נזרעו בידי אדם שיברך עליהם שהכל ומורי זל"הה לא היה חושש והיה מברך הברכה הראויה לעץ או לאדמה אפילו אם היו מדבריות ולפעמים היה מצוה להביא דרדרים שבני אדם אינם אוכלים אותם כדי לקיים מצוה לאכול ממה שאמר הקב"ה לאד״הר כשקלל האדמה בעבורו וקוץ ודרדר תצמיח לך ואכלת את עשב השדה:

*רבינו* בחיי ז״ל למה ניתנה ארץ ישראל לכנען תחלה כדי שלא יוכל לזכות בעצמו בא"י כי הוא עבד ומה שקנה עבד קנה רבו:

*חידושי* אגדות ענין יעקב ואבות שנתאוו לארץ ישראל על שנקרא ארץ החיים של מעלה ממנה תחזור הנשמה דרך ישר כיון דלשם ירדה הנשמה תחלה מארץ החיים בבואה כאן:

*זוהר* מה שאמר שעתידה א"י שתוציא גלוסקאות הוא בשביל צנצנת המן שגנזו שם דאם לא כן אין כל חדש תחת השמש ולכך היה המן מעשרה דברים שנבראו בערב שבת בששת ימי בראשית:

*פלוגתא* בגיטין דף ~ה'~ {ח'} ע"א רבי יאודה ורבנן אי כל שכנגד ארץ ישראל ארץ ישראל גופא ופירש רש״י שם נחל מצרים הוא תחום ארץ ישראל ומחובר לים הגדול (ולפי פירוש זה כיון שמשה קרע הים הוי כאלו היה בא״י וא״כ מהו זה דכתיב ממגד תראה את הארץ ושמה לא תעבור והלא כל מה שכנגד ארץ ישראל הוי כא״י גופא ודו״ק. ספר פתח האהל:

*נפוצות* יאודה יחד הקב"ה לישראל את א"י כמו בעל המיחד קרקע לאשתו למזונותיה והיה זרעך כעפר הארץ זהו נגד עונה ושמרתיך נגד כסותה וקיבל עליו שלא לגרשה שנאמר כי לא אעזבך:

*בילקוט* משלי סימן ח׳ א"י נקראת תבל על שם שהיא מתובלת מכל הארצות שכל הארצו׳ מה שיש בזו אין בזו אבל א״י אינה חסירה כלום שנא׳ לא תחסר כל בה. ד״א על שם תבל שבתוכ׳ ואיזה זה תורה שנאמר {איכה ב' ט'} בגוים אין תורה מכאן שהתורה בא״י:

*מצות* עשה מן התורה לדור בא״י שנאמר וירשתה וישבת בה ואמרו רז״ל בספרי שמצוה זו שקולה כנגד כל מצות שבתורה. חרדים דף נ״ז ע״ב:

*סיפרא* ולא תקיא הארץ אתכם א״י אינה כשאר ארצות אינה מקיימת עוברי עבירה אלא מקיא אותם והכותים בבואם לא״י ועשו כמעשיהם הרעים שלח בהם האריות הממיתים אותם: לכן כל איש יחרד בבואו אל א״י להיות ירא שמים כפלי כפלים ממה שהיה בחוצה לארץ וידע כי בבית המלך הוא יושב: (חרדים דף ס״א ע"א):

*זוהר* (דף ל״ב ע״א) עתידין בני ישמעאל לעשות מלחמות חזקות בעולם ולאתכנשא בני אדום עלייהו ויתערון קרבא בהו חד על ימא וחד על יבשתא וחד סמיך לירושלים וישלטון אלין באלין וארעא קדישא לא יתמסר לבני אדום בההוא זמנא יתער עמא חד מסייפי עלמא ויגח בה קרבא תלת ירחין ויתכנשין תמן עממיא ויפלון בידייהו עד דיתכנסון כל בני אדום עלה וכדין יתער הקב״ה עלייהו הה״ד דכתיב כי זבח לה׳ בבצרה וכו' ולבתר כן מה כתיב לאחוז בכנפות הארץ וישצי אנון מינה ויתפר כל חילין דלעילא ולא ישתאר חילא לעילא על עמא דעלמא אלא חילא דישראל בלחודוי הה״ד ה׳ צלך על יד ימינך בגין דשמא קדישא בימינא ואוריתא בימינא ועל דא בימינא תליא כולא ותנינן דבעי לזקפא ימינא על שמאלא כמה דאוקמוה דכתיב מימינו אש דת למו ובזמנא דאתי הושיעה ימינך וענני:

*קושיא* גדולה איך אנו אומרים שאין לשום קליפה רשות ושליטה בא״י הרי אנו רואי׳ שנכנסו גוים בהיכל ה׳ ושרפו והחריבו כל א״י ובית המקדש וא"כ ע״כ בודאי יש להם שליטה שם והנה קושיא זאת מבואר יפה בזוהר פ׳ תרומה וכוללות דבריו בקצור נמרץ הוא כי דוקא בשעת החרבן ע״י פגם הגדול של עונות ישראל נתן הקב״ה רשות אל החיצונים ולהקליפות ליכנס לא"י ולהחריב בית המקדש אבל מיד אחר החרבן נתגרשו הקליפות משם ויש מסך פרוכת סביב לא״י שהיא שומרת הגבולים האלו שלא תתפשט הקליפה והשרצים ומגרש כל זר מתוכה ואפילו א״י חרבה מכח הקליפות הנזכרים לעיל עם כל זה אינה שולטת בארץ ישראל אלא החריבה ונתגרשה משם וארץ ישראל אפי׳ בעת חרבנה נקיה וברה מאין זר בתוכה ע״כ: שיח השדה דנ"ג:

*אמ"ה* קשה עם זה איך היום יש בתוכה ע״ז ורבו עובדיה בה שנראה שכל זה הוא מכח שליטת הקליפות שם ונראה שלא נקרא זו שליטה כיון שאין בידם להחריב ולגרש ממנה כל הכופר בע״ז: ואדרבא מוכנעים הם ביד מי שאינו עובד ע"ז דהיינו ישמעאלי׳:

*כל* המתים בא״י לא מתים ע"י מלאך המות אלא על ידי דמלאכא דרחמי דשליט בארעא אמר ר' יצחק אי הכי מאי שבחא איהו למשה ולאהרן דכתיב בהוא ע״פ ה׳ דאלין לא מיתו ע״י דההוא מלאך חבלה אלא שבחא דמשה ואהרן ומרים יתיר מכל בני עלמא דאינון מיתו לבד מארעא קדישא ועכ״ז מיתו ע״י דהקב״ה מה שאין כן כל המתים בחוצה לארץ שאינן מתים ע״י הקב״ה: זוהר תרומה דף ק״ן ע״ב:

*אמ"ה* מתיישב עם זה קושית המפרשים ז״ל על מאמר חז״ל במסכת סוטה פרק המקנא מי לנו גדול ממשה שלא נתעסק בו אלא שכינה שנאמר ויקבר אותו בגי ולא על משה בלבד אמרו אלא על כל הצדיקים שנאמר והלך לפניך צדקך כבוד ה׳ יאספך עכ״ל. דקשה ומאי רבותיה דמשה משאר הצדיקי׳ אלא שהכונה דאומרו אלא על כל הצדיקים כלומר על כל הצדיקים המתים בא״י כנזכר במאמר הזוהר ומעלתו של משה רבע״ה היה שאע״פ שמת בחוצה לארץ מת בנשיקה משא״כ שאר הצדיקים המתים בחוצה לארץ:

*וחוץ* מהכונ' יכולים אנו לומר דהנה משה רבע״ה זכה ~למעלת~ {למעלה} זאת בעבור שעשה צדקה בעצמותיו של יוסף שנתעסק עמהם נתעסק עמו הקב״ה ולא עם משה בלבד אמרו שמת בנשיקה בעבור הצדק׳ שעשה כמדובר אלא גם על כל הצדיקים התופסים בדרכו של משה שנאמר והלך לפניך צדקך ובזכות הצדקה כבוד ה׳ יאספך שימות בנשיקה כמשה כיון שתפס בדרכו לעשות צדקה כמדובר ובחיבור אחר פרשתי אופן אחר בישוב הקושיא:

*ספרי* הביאו ילקוט משלי סי׳ תקמ״ג משחקת בתבל ארצו א״ר שמעון בן יוחאי תבל זו ארצו ולמה נקרא שמו תבל שהיא מתובלת מכל ארצות שכל הארצות מה שיש בזו אין בזו אבל א״י אינה חסרה כלום שנאמר לא תחסר כל בה:

*אמ״ה* א״י הוא באמצע העולם שהוא טיבור כל הארצות ושלמה הע״ה היה מכיר ברצועות היוצאים מהטיבור לשאר ארצות ושם היה נוטע איזה דבר הנמצא משובח באיזה ארץ ויוצא שם כגון הפלפילין שנמצא בארץ מרחקים ולא בשאר ארצות וכן המצטי״כה שנמצא במקום אחד ולא בשום מקום אחר שבעולם אך בא״י הכל נמצא כי מהטיבור יוצאים כל אברי שאר ארצות ולכן לא תחסר כל בה: ובענפים הבאי׳ פרשתי בזה טעם גפנים שהיו במקדש עשוים מזהב ועושין פירות בכל שנה ושנה:

*ספרי* הביאו הילקוט משלי {תתקמ"ג} על פסוק משחקת בתבל ארצו אמר רבי אלכסנדרי מהו בתבל ארצו מכאן שעשרה שמות יש לארץ. ארץ. אדמה. חרבה. יבשה. ארקא. תבל. חלד. ראשית. גיא. שדה. ארץ שבני אדם רצים בה. אדמה שממנה נברא אדם הראשון{.} חרבה שמחרבין אותם המים. יבשה ~בשעת~ {בשעה} שקבלה דמו של הבל. ארקא בשעה שברחה לפני הקב״ה בשעה שרצה ליתן תורה לישראל על הר סיני. תבל שהיא מתובלת בפרותיה. חלד שבני אדם חולדין בה. ראשית שהיא ראשית לכל מעשה בראשית. גיא שעשויה גבעות גבעות. שדה שעשויה שדות שדות:

*אמ"ה* כיון ששורש כל הבריאה היא מעשר ספירות שבאים בעשרה שמות כתר חכמה בינה גדולה גבורה תפארת נצח הוד יסוד מלכות אע״פ שכלם אחדות אחד בלי קיצוץ ופירוד ג״כ ארץ אע״פ שהיא אחת באה בעשרה שמות לרמוז אל השורש אשר ממנה נתהווה היא וכל אשר בה. דמטעם זה באים כל מספר שבעים אומות עד עשרה ואח״כ סופרים אחד עשר שנים עשר וכן על דרך זה עד עשרים וכן עד שלשים. באופן שהשורש עשרה הוא לא לחנם כל העולם מספרים כך אין זאת סי׳ אם שמורה על שורש הכל שהם עשר ספירות שמהם נתהווה כל הבריאה כמו שפירש בעל השפע טל זצ״ל ע״ש:

*ובזה* מתיישב בספירת העומר שאחר מספר העשרה ימים שהם שורש המספר אנו מונין אחד עשר יום שנים עשר יום לעומר ג׳ עשר יום לעומר וכן בדרך זה עד מ״ט יום לעומר שהיה ראוי לומר שנים עשר ימים ג׳ עשר ימים וכן בכלם מאי יום לשון יחיד:

*אמנם* כוונתינו ליחד הכל לעשר ספירות שהיא מקור המספר והעשרה הם יחוד גמור בלי קצוץ ופירוד ~צכן~ {לכן} סמכינן יום שהוא יחיד לעשר באומרנו שנים עשר יום כלומר העשרה הם אחד וזה נרמז באומרנו אחר כל מספר יום בלשון יחיד ובעלות המספר מעשרים ולמעלה אנו מונין שנים ועשרים יום ג׳ ועשרים יום וכן על דרך זה וכן משלשים ואילך וכן מארבעים ואילך לרמוז שאע״פ שעולים במספרם הכל חוזר אל שורש האחדות שהם עשר ספירות שהם אחד כמדובר אחדות גמור:

*וחוץ* מהכונה י״ל שכל יום המחודש הוא החביב יותר כיון שמתקרב ימי קבלת התורה כנדה הסופרת שכל יום הבא חביב אליה יותר כיון שמתקרבת לימי טהרתה ולכן אנו מונין יום לשון יחיד כלומר זה יותר חביב מיום שעבר וכאלו יום זה עיקר עי״ל אנו מונין זה לרמוז על חיבוב המצוה שאין אנו קצים לספור בכל יום ויום וכאלו כל לילה היא הראשונה שאני מתחיל למנות ולרמוז לענין אני אומר שנים עשר יום וכן שנים ושלשים יום וכן בכלם לומר נחשב בעיני כאלו היום התחלתי מחמת החיבוב עי״ל כיון שתכלית מצות הסיפור הזה הוא עד להשלים מנין מ״ט ימים בלי שום חסר כלל אם כן כל עוד שלא באתי על תכליתו נמצא שעדיין לא עשיתי כלום וכאלו לא מניתי כלל נחשב לכן אנו מוצאים הימים בלשון יום יחיד לומר קיום המצוה במנין כלם ובזולת כן חשוב כאלו אין בידי מספר ימים עדיין:

*עי"ל* כיון שאם שכח ולא מנה יום אחד שוב אינו יכול למנות בברכה נמצא שכל יום ויום מיוחד לעצמו כי בו תלוי שאר הימים שאם חיסרו אבד שאר ימים ולזה אנו מוצאים אותם בלשון יחיד. עי״ל שכיון שבכל יום המתחדש יש לו ברכה בפני עצמו אנו מזכירי׳ בלשון יחיד לפי שעל היחיד שיתחדש בא הברכה:

*מעשה יה* על מאמר חז״ל כל ~חדר~ {הדר} בא״י דומה כמי שיש לו אלוה וכל הדר בח"ל דומה כמי שאין לו אלוה ע״כ שטעם כי הקב״ה קדש אותנו כמו אשה והתורה היא שטר כתובה וכפיית ההר כגיגית היא החופה וא״י היא הכתובה וקי״ל דאסור לאדם לעמוד עם אשתו בלא כתובה לכן כל הדר בח״ל דומה כמי שאין לו אלוה:

*אמ״ה* טעם אחר לפי שכל הארצות חלק הקב״ה לשרים ונטל א״י בחלקו ונמצא שכל הדר בח״ל שהיא תחת השרים דומה כמי שאין לו אלוה וק״ל ובחיבור אמר כתבתי תירוץ בקושית אומרו דומה כמי שאין לו אלוה דאומרו דומה משמע דומה שאין לו אבל יש לו ואומרו כל הדר בא״י דומה שיש לו אלוה משמע דומה שיש לו אבל אין לו ונמצא שנותן יותר מעלה לחוצה לארץ מא״י:

*מעשה י"י* א״י יש לו דין קרקעות משום שהיא תחת יד הקב״ה וח״ל יש לה דין מטלטלים משום שהיא תחת יד השרים:

*לקט יוסף* טעם שהשכינה אין שורה בח״ל כי אין אדם אוסר דבר שאינו שלו והקב"ה בחר לעצמו א״י ואם כן האומות אף שעובדי׳ ע״ז בארץ ישראל אינן יכולים לאסור דבר שאינו שלהם לכך שורה שם שלא יוכלו לאוסרה:

*אמ"ה* עשה הקב״ה בחכמתו הרמה להשרות שכינתו בא״י שהיא טיבור העולם כמלך הקובע כסאו באמצע הגדוד שעם זה השגחתו לכל הסביבות ובזה מתחייבים כל עובדי ע״ז ליום הדין על {ש}עובדים ע״ז שנמצא שחלקו כבוד לעבד בפני הרב שכיון שיודעים דשכינה שורה בא״י שהיא טיבור העולם ממילא שהשגחתו לכל ארבע סביבות העולם כטבע העומד באמצע וא״כ אין עובדי׳ לשרים בפני הרב:

*עוד* שמעתי אם ישימו על עיני המת ועל טיבורו ועל מילתו מעפר של א״י נחשב כאלו הוא קבור ממש בא״י:

*טוב* הארץ (דף י״ב ע"ב) כתב הרמ״ק זל״הה בכל גבולי א״י יש מים כי גבול מזרחי היא הירדן וגבול מערב הוא ים הגדול וגבול ~צפוני~ {דרומי} הוא נחל מצרים וגבול ~דרומי~ {צפוני} נהר פרת והכוונה כל הנכנס לא״י שהוא אויר הקדש מח״ל שהוא אויר הטמא צריך בכניסתו לטבול ולטהר עצמו תחלה ואח״כ יכנוס כי אז בכניסתו מתקדש אח״כ בתוספת נשמה:

*אמ"ה* כל גבול א״י מים לרמוז שכיון שא״י הוא מקום השראת השכינה צרין להיות מוכן בטהרה שלא יצטרכו לומר מים מים כמו שאמר אהרן ומרים מים מים כשנראה להם בתאוה כשדברו במשה על אודות האשה הכושית:









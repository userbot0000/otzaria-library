%% ענף אברים

*ראשית חכמה* (דף ל״ה ע״א) אברים דבר נש כולהו אינון מסודרין על סדרי בראשית ובגין דא אתקרי בר נש עולם קטן ומאן דאמליך ~לק״בה~ {במהדורת לעמבערג: לקב"ה} על כל אבר ואבר כאלו אמליך ליה על כל עלמא יש מצות תלויות בפנים ויש מהם באזני׳ והויה איהו אשתכח בכל אבר ואבר איהו אשתכח בד׳ גוונין דשערא ובד׳ גוונין דעינא ובארבע אדרין דאודנא ובד׳ גווני דאנפין ובקלא ובדבורא ובקריאה ובאמירה ובעשי' דידין ובכל אבר ואבר דגופא איהו הויה ממנה על מצוה ומצוה דביה וכו' והנה מזה יראה האדם כמה פגם הוא עושה בפגום אבר מאבריו מאחר שכל האברים חתומים בשמו יתברך נמצא פוגם בשם ואם מקיים מצוה באותו אבר אשריו שממליך הויה עליו:

*אמר המאסף* הנני מבאר לך ענין קרוב לזה שהנה כל הדברי' שאדם דובר הם טמונים בלב ומשם נאצלים לחזה ומחזה לגרון ומן הגרון מוציא הדבור בפיו בחיתוך שפתיו והנה הלב היא בחינת יו״ד שבשם והחזה בחינת ה״א והגרון בחי׳ וי״ו הפה בחינת ה״א אחרונה שבשם ונמצא שבכל דבור ודבור שאדם מוציא מפיו עושה שם הויה ראה הפגם הגדול שעושה מי שדובר נבלה או דברי׳ בטלים שמוציא השם הקדוש והנורא על ידי אותו דבור רחמנא ליצלן וזהו הטעם שהמקלל אביו ואמו הוא במיתה חמורה מהמכה שאע״פ שהמכה הוא דבר גדול יותר אבל אינו מערב השם רק נוגע בכבוד אביו בלבד מה שאין כן המקלל שבכל דבור ודבור שמוציא מפיו מוציא השם הקדוש על אותם החרופי׳ ח״ו ונמצא שמלבד מה שמבזה אביו ואמו מבזה ח״ו גם את השם וק"ל ובחיבור אחר מבואר אצלי ענין זה מיוסד בעולמות אבי״ע עיין שם באורך:

*שפע טל* ז״ל דף ן׳ ע"א תמצא אפילו באדם שהוא עולם קטן יש עשר מנהיגים שהם שני ידים שתי רגלים שתי כליות כבד טחול מרה קיבה דקים קרקבן כמו ~שנזכרו~ {במהדורת לעמבערג: שנזכר} בספר יצירה ולא נזכר בהם הלב שהוא מלך על כלם וכן המוח שהוא משכן הנשמה מפני שאלו כחותיהן נעלמות בסוד עולם הנעלם כמוכח הכולל שבי״ב הויות ע״כ: 

*הר"ר חיים אלפואל אל"ף א'* אותיות הגרון *ל׳* בראש הלשון ובאמצע החיך *פ׳* בשפתים להודיע  שהקב״ה אחד ראשון ואמצעי ואחרון היה הוה ויהיה: *ג'* שלשה אברין מחתכין הדבור ואלו הן הלשון והשפתי׳ והשנים פה נגד הים אלו פינו מלא שירה כים לשון נגד הגלים ולשונינו רינה כהמון גליו והשינים נגד החול מה חול גדר לים כך השינים גדר ללשון מה הים נובע כך הפה מה הים אין מתמלא מן הנחלים כך אין הלשון יגע מלדבר ועין לראות ואוזן משמוע מה הים אם יתבקע אחד מן הנהרות יחרב העולם כך אם נפתח אחד מנקביו של אדם אין יכול להתקיים מה הים אינו סובל דבר מיאוס שנאמר ויגרשו מימיו רפש וטיט כך הפה ~קאה~ {במהדורות אחרות: מקיא'} כל דבר נמאס שם:

*תקוני הזוהר* ע׳ בכל אבר דחב בר נש ההוא חוויא איהו כריכא תמן ועקים
ליה בין באודנין בין בעיינין בין בחוטמא בין בפומא ועליה אתמר מעוות לא יוכל לתקון:

*וכל* כאבין דבני נשא דאינון תקיפין דאתמר בהון וחלאים רעים ונאמנים הוא דנשיך לון ההוא חויא בכמה נשיכין בההוא אב׳ שחטא בו עד דאתרפ׳ מההוא חובא ובגיני אתמר אפילו נחש כרוך על עקבו לא יפסיק ביחודא ולא יפסיק בצלותיה דהא כתיב בכל פיקודין וחי בהם ולא שימות בהם אבל עקרב פוסק בגין דקטיל וכו׳: 

*זוהר תולדות* (דף קל״ז ע״ד) ויאמר ה׳ לה שני גויים בבטנך ושני לאומים אלו השני גאים הכבד והלב ר׳ יוסי אמר המוח הלב ר' יאודה אמר המוח אין בכלל זה משמע דכתיב בבטנך והמוח אינו בבטן אלא בראש ושני לאומים ורב יעבוד צעיר זהו הכבד שהוא רב וגדול והוא משמש לפני הלב דאמר ר' יאודה הכבד קולט הדם ~ומשמש בו לפני~ {במהדורת לעמבערג: חסר מילת "בו"} הלב ויצא הראשון אדמוני אמר רב כהנא הכבד הוא הראשון והוא אדמוני למה הוא אדמוני על שבולע את הדם תחלה רבי שמעון אומר למה נקרא שמו ראשון על שהוא ראשון לבלוע הדם מכל המאכל והוא ראשון ~לרם~ {במהדורת לעמבערג: לדם} אבל לא ליצירה ומאן נוקים ורב יעבוד צעיר על שהוא רב וגדול בשיעורו מן הלב ~והוא~ {במהדורת לעמבערג: והיא} עובד ללב: 

*אמר המאסף* מאמר זה הוא רצועה להלקות בה לטפשים האומרים אין בכתובים אלא המובן מפשוטם ולא עוד ומשחקים מהדרשנים המגלים סודי התורה מכח יתור הכתובים ועומ׳ השאלות ומראין ומגלים כח התורה כמה יש בנעלם כי כח התורה לכתוב הדברים אל הפשט ומכח יתור לרמוז סודות ורמזים ~ומוסרים~ {במהדורת לעמבערג: ומוסרם} וכל מיני חכמה והרי מאמר זה שני גוים בבטנך המדבר ביעקב ועשו רומז מה שרומז כמדובר מענין הלב והכבד והקדמה זאת היא סולם לעלות בחכמת האלהות כי ומבשרי אחזה אלוה כנודע ליודעי חן ודרשו חז״ל כן מכח ~דהו״לל~ {במהדורת לעמבערג: דהול"ל} שני בנים בבטנך ועוד שנויים אחרים כמבוארי' בחז״ל על כן יסכר פה דוברי שקר האומרים אין בתורה אלא הפשט בלבד השתא ומה בדברי בשר ודם יש כמה פנים בדברי הקב״ה עאכ״ו ולא באו דברים אלו לאלו הטפשים כי אם חוקר דעתם שאין נרגשים משום קוש׳ ולימודם מצות אנשים מלומודה וקלקלתם תקנתם שחוסר דעתם מצילם מעונש החמור כי כשוגגים נחשבי׳ וקצת אנוסים הם מצד קוצר דעתם המכריחם ומחייבם להם:

*ילקוט משלי* גם בלא דעת נפש לא טוב י׳ דברים משמשין את הגוף ואלו
הם הוושט למזון קנה לקול כבד לחימה  מרה לקנאה והריאה לשאוב  המסס לטחון הטחול לשחוק קיבה לשינה כליות יועצות לב מבין לשון ~והנפש~ {במהדורת לעמבערג: הנפש} למעל' מכולם א״ל הקב״ה לנפש אני עשיתיך למעלה מכולם ואת יוצאת וחוטאת:

*זוהר* (במדבר דף ת״א) ראשו של אדם הוא כנגד אדם הראשון זרוע ימין כנגד אברהם זרוע שמאל כנגד יצחק גופו כנגד יעקב היינו אברים שבחוץ ואברים הפנימיים כבד לימין טחול לשמאל הם עשו וישמעאל הלב הוא באמצע הוא יעקב: 

*וזהו* נראה דכתיב וידעת עם לבבך כי כאשר ייסר את בנו וכו׳ ר״ל הנה כאשר באים ~על ך~ {במהדורת לעמבערג: עליך} יסורין וחולי אל תבעט בהם לומר כי הקב״ה עושה לך רעה בזה שהרי דבר זה תלמוד מלבך שהוא יעקב שהרי הוא בקש מהקב"ה על החולי כדאיתא בגמרא אלו הם דברי בעל ילקוט חדש:

*אמר המאסף* ובפירוש על התורה בסיגנון זה יש) ריאה וכליות כנגד אברהם ויצחק ריאה שהוא שואב כל המשקים הנקראי׳ על שם מים הוא אברהם והכליות שהם אש מבשלים הזרע היורד ממוחא הוא יצחק ומפני שהכבד הוא לימין אצל אברהם לכן בניו הם בגלות אדום והמרה שהיא תלויה בכבד היא חרבו של עשו דאתמר ביה ואחריתה מרה כלענה ואם ישראל בגלות אדום שהוא בימין הם חוטאים אז צריכים להקיז דם ר״ל ליקח מהם ממון כאלו שופך דמים דעני חשוב כמת ואם חוטאים יותר צריכים להיות בגלות יותר משני צדדים מצד עשו וישמעאל ואם חוטאים יותר צריכים להקיז דם מוורדין ראשיים דהיינו שהצדיק צריך ~לסבולו~ {במהדורת לעמבערג: לסבלו} חטאים (ע״ש) ומסיים ווי לדרא שגורמים ~שילק~ {במהדורת לעמבערג: סילוק} אברהם יצחק ויעקב אדם הראשון והצדיקים בניהם בשביל׳ עיין שם: 

*כתבו* המקובלים ז״ל שהמוח והחיך והלשון הם כנגד כתר חכמה ובינה:

*כתבו* חכמי הנתוח כי ל"ב נתיבות נמשכי׳ מהמוח אל הגוף לרמוז אל ל״ב נתיבות שבחכמה וכן נשפעים ל״ב מקור׳ אל ל״ב שיניים שיש באדם בפה לרמוז אל ל"ב נתיבות ול״ב כנגד ל״ב והל״ב שינים הם נחלקים בצורה רוחניות ארבע שינים עליונים וארבע שינים התחתונים ושני ניבים עליונים ושני התחתונים הם י״ב וחמשה טוחנות מצד ימין וחמשה מצד שמאל הם עשר למעלה בלחיים העליונים וכנגדם בתחתונים י׳ ובאו לרמוז ענין גדול כי הם ה׳ מפה וה׳ מפה וששה באמצע בין ניבים ושינים הרי שתי ההי״ן ו׳ באמצע להראו׳ על שם בן ארבע והיו"ד הוא המוח על הכל שמשם נשפעים כל ל"ב והם סוד ה״א וא״ו ה״א למעלה בשינים עליונים ה״א וא״ו ה״א בשינים התחתונים דהיינו זכר ונקבה (לוחות הברית ז״ל דף ע"ב ע״א עיין שם באורך נפלאות השם):

*אמר המאסף* [^1]קבלתי שדוקא לישראל יש ל״ב שינים בין השיני׳ והטוחנו׳ והניבים אבל לאומות העולם יש ל״ג ותמה אני כיון דכתבו הראשונים ז״ל שהטעם שנתן הקב״ה ההבדל בין ישראל לאומות במילה ולא באבר אחר כיצד שהיו ישראל בשתי עינים וא״ה באחד וכיוצא בזה הוא משני טעמי׳ טעם אחד כדי שלא יאמרו יש ב׳ רשויות ח״ו ומי שברא לאלו לא ברא לאלו וכל אחד ברא כרצונו לכן ברא את כולם בצורה אחת ונתן ההבדל בין ישראל לאומו׳ העולם במילה שהיא עשיית בשר ודם כדי שיהיו ניכרים לעמו ונבדלים מא״ה טעם שני מפני הגרים דכשיבאו תחת כנפיו יתברך לא יהיה נשאר כצורת האומה אשר ממנה בא דהיינו היותו בעין אחד או זרוע אחד וכדומה ויהי׳ לו לבושת וכלימה וזה היה גורם מניעת הגרים מליכנס תחת כנפיו והוא הפך רצונו יתברך כי לא פיזר לישראל בין האומות כי אם כדי שיתקבצו עמהם גרים כדאמרינן במסכת פסחים וכו׳ וא״כ כפי טעם ראשון איך עשה שינוי בבריאה היות ישראל מל״ב שינים ואומות העולם מל״ג שעדיין יש למינין לומר דיש ב׳ רשויות ח״ו דבשלמא לטעם שני לא קשה כ״כ כיון שהשיני׳ אינן נגלים כי אם מכוסים ובזה אינו מגיע לגר מהבושת בראות עצמו משונה בבריאה מישראל דמי רואה שינויו כיון שאין דבר הנראה לעינים או אפשר ג״כ דמי שגלוי לפניו להיות גר בורא אותו בל״ב שינים כישראל: 

*אך* לטעם ראשון ק׳ אין לומר לטעם זה כיון שהשיני׳ מכוסים ואינן נראים לעין לא ניכר ההבדל בין ישראל לא״ה שישראל בל״ב שינים ואו״ה בל״ג דכיון שהדבר ידוע דיש הפרש מוצא המין מקום לכפירתו לומר יש ב׳ רשויות ועדות יש דיש הפרש בין בריאה לבריאה ולכאורה י״ל דכיון דההפרש בדבר מועט ומכוס׳ אין מקום למין להמשיך אחרים עמו באומרם לו ממקום שבאת משם ראיה שאין שתי רשויות דאם איתא שלישראל ברא אותם רשות אחד ולא״ה רשות אחר ח״ו היה לו לבראתם בשינוי גדול ומפורסם כדי לפרסם אלהותו לא בדבר מועט בשן יתרה או חסרה ובמקום מכוסה שלא נודע לכל רואיו אלא מוכרח דרשות אחד ברא לכלם וברא לישראל בל״ב שינים ולא״ה ל״ג שינים הטעם ידוע לפניו:

*מדרש תדשא* הביאו ילקוט שופטים (דף ט״ו ע"ג) לכל הרגשה והרגשה נתן הקב״ה תורה לישראל מה לעשות ומה לא לעשות ללב ולא תתורו אחרי לבבכם לעינים ואחרי עיניכם לאזנים לא תשא שמע שוא לפה לא תאכל כל תועבה ללשון לא תשא את שם ה׳ לא תשבעו לא תשקרו לא תענה לידים אל תשת ידך עם רשע לערו׳ לא תנאף לא תזנה לרגלי׳ לא תלכו אחרי אלהים אחרים הרי לא תעשה: 

*ומה לעשות* מלמד ללב ושמתם את דברי אלה על לבבכם לעינים לא תשכח את אשר ראו עיניך לאזנים שמע ישראל את החוקים ללשון ושננתם לבניך לידים פתוח תפתח ידך לערוה ואתם פרו ורבו וכו׳ קחו נשים והולידו לרגלים בכל הדרך אשר צוה ה' אתכם תלכו:

*אמר המאסף* הלא תראה שבענין הרעה  נתן ללשון ד׳ מצות והם לא תשא לא תשבעו'. לא תשקרו. לא תענה. ~הטעם כיון~ {במהדורת לעמבערג: כיון הטעם} שהלשון היא עיקר האברים להרע או להטיב עד שאמרו חז״ל שהלשון הורג למרחוק יותר מכל כלי זין שהרי אומר לשון הרע כאן והורג עד סוף העולם והיא המסיתה לאדם עד שיעבוד ע״ז וכדאית׳ במדרש תהלים שהאברים משתבחים כל אחד אומר אני גדול ממך ולא הזכירו ללשון בחושבה אותה לכלום כי היא טמונה וכפופה עד שבסוף הוצרכו כל האברים שיצילם ממיתה על סיבה שלכד אותם למיתה בלשונה הרע ושיחזור בלשונה להטיב דבריה ולהצילם עיין שם המאמר כי הוא באורך ולא יכולתי להביאו. לכן בהיות כן נתן לה ארבע מצות כנזכר כנגד ארבע ~דבריה~ {במהדורת לעמבערג: דברים} שעשה לה כדי לכבות אש שלה כאחז״ל א׳ שנתנה כפופה מכל האברים ב׳ שנתן תחתיה מקור מים דהיינו הרוק כדי לכבות אשו ג׳ שנתן בפניה חומה דהיינו השינים גם הוסיף בפניה חומה של בשר דהיינו השפתים: ונוכל לרמוז הארבעה מצות לד׳ דברים שעשה לה כנגד שנתנה כפופה אמר לא תשא וגם היא מלשון התנשאות כלומר אל תתנשא כנגד שברא תחתיה מקור מים אמר לא תשבעו וגם הוא לשון שביעה שאדם שותה מים ושובע ובא לרמוז אל תשבי׳ עצמך בלשון הרע. כנגד חומת שן שנתן לפניה אמר לא תשקרו גם הוא מלשון שריקה כלומר לא תתן שריקה בלשונ׳ להרשיע כנגד חומה שניה והם השפתים קאמר לא תענה והוא ג״כ לשון שניה כלומר הבט בחומה שניה שבפניה שהיא כמסך מבדיל ולא תענה דברים להרע בלשונך:

*אך* בעצמות המאמר נוכל לומר שבא להראות באצבע שישראל דוקא נקראים אדם ולא אומות העולם כי אם כבהמות ידמו שהרי המצוה לכל אבר היא נשמה לו להאירה כדכתיב כי נר מצוה וכו׳ מלבד נר הנשמה המאיר׳ בכללות לכל האברים נמצא שלישראל יש נכללים בכל אחד כמה נשמות חדא לכל אחד וחדא לכוללות כל הגוף ולכן נקראים חיים כי כל פרט ופרט יש בו חיות מנשמה בפני עצמה דהיינו המצוה המאיר׳ בו והנשמה נקרא נר ה׳ נשמת אדם לא כן אומות העולם המשוללים ממצות התורה שאין בהן כי אם רוב בהמית כבהמה כלול בכל אבריה:

*ולכן* הרשעים אפילו בחייהם קרוין מתים כי כיון  שפורקים מעליהם עול מצות הם משוללים מהנשמות בכל אבר כמדובר ונמצאים אבריהם מתים הם וצדיקים אפילו במיתתם נקראים חיים לפי שהמצות הולכים עמהם בקבר כמאמר התנא אין מלוין לו לאדם אלא מצות ומעשים טובים וכו׳ וכל מצוה שורה בכל אבר בהיותו בקבר והיא נשמה ולכן חי הוא ודוק:


[^1] אמר ראובן לא הבנתי מה הלשון אומרת קבלה במקום דאיכא לברורי ואפשר כי בקבלתו הי׳ איזה רמז טמון להאי דרז״ל שאל ההוא מינה לרבן גמליאל












%% ענף אליעזר עבד אברהם

*מגלה עמוקות* אופן צ״ג אליעזר עבד אברה' בגימטריא מרכבה שלמה וכן אליעזר בעצמו בגימטריא נשר שור אריה אדם שעולה אלף שי״ז כמנין אליעזר דהיינו כשנחשב אות אלף של אליעזר שהיא אלף נשתיירו אתוון ליעזר בגימטר' שי״ז הרי שבמספר אליעזר נרמז מרכבה שלמה וגו' עיין שם בארוכה:

*מדרש* ~אבביר~ {אבכיר} הביאו ילקוט פ׳ חיי שרה ויהי כראות את הנזם הלך לו להמיתו הכיר בו שמרוצתו לרעה הזכיר שם והעמיד הגמלים על העין באויר והוא עומד על הגמלים באויר ויהי כראותו כן הכיר שהוא צדיק:

*אמ״ה* יתבאר אצלי מאמר לבן לאליעזר בא ברוך ה׳ למה ~תפמיד~ {לשון הפסוק: תעמד} בחוץ דקשה עומד בחוץ דאין איש מאסף אותו הביתה אלא י"ל כיון שמצא אותו תלוי באויר עם הגמלים חוץ מתחום מושב האדם לזה אמר לו למה ~תעמיד~ {תעמד} בחוץ כלומר חוץ ממנו תלוי באויר:

*מפרשים* המושל בכל אשר לו המושל ביצרו והיה אליעזר בקי בהכרת פנים ובשרטוטים והבין ברבקה שהיתה ראויה ליצחק ועוד שראה המים עולין לקראתה:

*מדרש* ~פרשה~ {במהדורת לעמבערג: פרשת} קרח שמונה עשר ושלש מאות הוא אליעזר:

*כתיבת יד* ויושם לפניו לאכול ארז״ל שמו בתוך הקערה סם המות כדי שימו׳ וליקח הממון שבידו בשביל שראוהו עשיר ותימא מהיכן לרז״ל ששמו סם המות במאכלו וי"ל שרז״ל למדו זה מג״ש כתיב הכא ויושם לפניו לאכול וכתיב התם גבי מיתת יוסף ויושם בארון במצרים מה שם מיתה אף כאן מיתה ויושם לענין מיתה:

*אמ״ה* דרשו חז״ל ששמו סם המות לפני אליעזר להמיתו מדשינה הכתוב לומר ויושם לפניו שאליעזר הביא עמו אנשים מה גם שגם לבן ובתואל ישבו עם אליעזר בשולחן הל״ל ויושם לפניהם לאכול מדקאמר ויושם לפניו בא לרמוז ששמו לעצמו דבר דוקא לו דהיינו סם המות כי הוא דוקא היה בעל הממון כדי ליקח ממונו וזהו ויושם לפניו מאכל שלפניו מאכל מיוחד לא כמאכלם ומאכל העומדים שם ומה הוא סם המות ואין לומר דקאמר ויושם לרמוז ששמו לפניו מהמובחר או מאכל מיוחד למעליותא לפי שהיתה ~קיאה~ {במהדורת לעמבערג: קנאה} בסעודה לכן מוכרח שירדוהו למיתה עוד יש לומר מדלא קאמר ויתנו לפניו לאכול וקאמר ויושם לפניו שנוטוריקון ויתנו שם מיתה:

*עשרה מאמרות* סימן ~ל״ח~ {ל"א} ע״ד לכך נכפל׳ שיחתו של אליעזר בתור׳ שלשה פעמים הסיפור הראשון הוא מכוון לקשירה ראשונ׳ הקרובה אלינו במדת נפש והרמז ותרץ הנערה כנוי לנפש ~המעשות~ {עשרה מאמרות סימן ל"א: המעשית} וסיפו׳ השני בדברו אל אביה ואל אמה ואחיה לרמוז על קשירה השנית המשלמת הדיבור והסיפור ליצחק ויספר העבד ולא פירש כלל בסוד המחשבה:

*מדרש* אבכיר כשהלך אליעזר בשביל רבקה וגו' כשראה לבן את הנזם מיד הלך להמית את אליעזר ואליעזר הכיר בו שמרוצתו לרעה מיד הזכיר את השם והעמיד את הגמלים על העין באויר והוא עומד על הגמלים באויר ויהי כראותו כן הכיר שהוא צדיק ואמר בא ברוך ה׳ שהיה סבור שהוא אברהם שהיה קלסתר פניו דומה לו:

*אמ״ה* בזה ניחא שאמר לו לבן למה תעמוד בחוץ דקשה העומד בחוץ לפי שאין מי מאסף אותו הביתה אלא הכוונה בחוץ מן הארץ שהיה תלוי באויר כמדובר:

*אליעזר* עבד אברהם היה בן בנו של נמרוד כנראה במדרש וכשיצחק נשא את רבקה אליעזר יצא חפשי:

*ובפרקי ר״א* פ׳ י״ו בזכות ששימש אליעזר לאברהם נעשה מלך והוא עוג מלך הבשן:

*ובמסכת* ברכות עוג מרע״ה הרגו במטהו:

*אמר המאסף* איתא בילקוט יחזקאל ט׳ נכנסו חיים בג״ע חנוך משיח אליהו אליעזר עבד אברהם עבד מלך הכושי שהוא ברוך בן נריה כנראה מפרקי ר׳ אליעזר פ״נג חירם מלך צור: יעבץ בן רבינו הקדוש סרח בת אשר: בתיה בת פרעה: ויש משימים ר׳ יהושע בן לוי תחת חירם וגו׳ ובבבא בתרא אמרינן דר׳ בנאה כד הוה מציין המערות מצאו לאליעזר בפתח מערת אברהם מסכים למאמר זה שנכנס חי בג״ע וא״כ איך יתכן שמשה הרגו ונכנס חי בג״ע כיון שמשה הרג לעוג ועוג זה אליעזר: וי״ל דיש באדם חלק טוב וחלק רע כנודע וזהו ענין יוסף באשת פוטיפר ומרדכי עם אסתר שחילק החלק הרע שבאסתר והיא כדמותה כצלמה דאסתר וזהו מה שמסר לאחשורוש עיין בארוכה בספרי המקובלים ז״ל והנה חלק הרע שבאליעזר היה עוג מלך הבשן ולזה הרג משרע״ה והחלק הטוב שבו נכנס חי בג״ע:

*במדדש* פ׳ חיי שרה משמע שאליעזר היה כנען בן חם ולפי ששירת לאברהם יצא מכלל ארור שנאמר בו בא ברוך ה׳:

*אמר המאסף* ראה כמה כח שימושם של ת״ח על ששימש לאברהם שהיה ת״ח יצא מכלל ארור אע״פ שקללו נח הצדיק בכל כוונתו וע״ז אמרו גדולה שימושה יותר מלימודה:

*מדרש* פ׳ פנחס דף רנ״א ע״א. אליעזר נקרא צדיק שנאמר צדיק אוכל לשובע נפשו זה אליעזר שאמר לרבקה הגמיאיני נא מעט מים מכדך ובטן רשעים תחסר זה עשו שאמר ליעקב הלעיטני נא וגו׳ פער פיו כגמל ואמר אתה מכניס וגו׳ וכן רות נאמר עליה צדיק אוכל לשובע נפשו שכתוב בה ותאכל ותשבע ותותר וגו׳:

*אמר המאסף* אליעזר נקרא צדיק על שהנהיג עצמו בדרך ארץ כי הנה אליעזר היה מהענקים כנודע מחז״ל והענקים אכילתם דרך הפלגה כדאיתא בילקוט פ׳ נח שבני שמחזאי היו אוכלים כל א׳ אלף שורים בכל יום ואלף גמלים ע״ש הפלגת אכילת׳ וגו׳ ואליעזר הרגיל עצמו במיעוט האכילה עד ששתיתו שיעור גמיאה כדכתיב הגמיאני מעט מים מכדך שיעור שתיתו היתה אכילתו והמעט מתברך במעיו הפך עשו הרשע שלא היה מהענקים והרגיל עצמו ברוב אכילה כגמל עד שהרחיב גרונו כקבר פתוח ולכן אליעזר נקרא צדיק הפך מעשו שנקרא רשע באחוז בדרכיו ובח׳ במעשיו כמעשה בן המלך שהביאו חכמי המוסר שהורגל כל כך ברוב אכילה עד שכבש אחד היה אוכל בבוקר וכבש אחד בין הערבים ושלחו המלך אביו להורגו בסתר ובלכתו מצא בדרך ראש אדם וגרונו פתוח כגד פניו הכניס בו אצבע רגלו ויכנס דחק עוד עד שנכנס כל רגלו מיד לקח מוסר לעצמו בראותו שהכל תלוי בהרגל וכפי השיעור שאדם מכניס בגרונו כך נפתח ונרחב והרגיל עצמו במיעוט אכילה יותר מכל אדם והציל ממות נפשו וכו׳ והנה עשו תפס בדרך הרשע ונקרא עשו הרשע ואליעזר הרגיל עצמו בדרך הצדק ולכן נקרא צדיק:

*גם* רות המואביה אע״פ שהיתה בת מלכים כאחז״ל לא הורגלה ברבוי האכילות וזהו גרם שתאכל ותשבע ותותר במעט לחם שהושיט בועז בפניה דכיון שהורגלה בדרך הצדיקים נתברך המיעוט במעיה ולכן נקראת צדקת כמדובר:

*עוד* נראה לפרש באליעזר הנקרא צדיק וגו׳ כי לו נאה ולו יאה שיקרא צדיק ידוע בקיצור נמרץ כי יש באדם צד הרע וצד הטוב ויש כח ביד הצדיקים להפריד מן האדם הטוב מהרע וזהו סוד יוסף שמסר שד לאשת פוטיפרע לשכב עמה והוא הצד הרע שהפריד מעצמו והוא כדמותו כצלמו דומה עד שבסוף נתגלה הדבר לאשתו של פוטיפר הבגידה שעשה לה יוסף כי לא הוא עצמו השוכב עמה וזהו ותתפשהו בבגדו כלומר תפשו בבגידה שעשה לה וגו׳ וכן נהג מרדכי איש יהודי לעשות כך עם אסתר להפריד ממנה הצד הרע וזהו אסתר שמסר לאחשורוש ואחשורוש היה חושב שהיה אסתר ממש כמפורש באורך בספרי המקובלים עיין בס׳ עמודיה שבעה:

*ובזה* נ״ל דזהו אומרם חז״ל בענין אסתר עם אחשורוש היה רוצה לטעום טעם בתולה טועם טעם בעולה טועם וגו׳ דאיך אפשר זה אם לא שמסר לו מרדכי הצד הרע מאסתר ובזה היתה מתהפכת עצמה כרצונו של אחשורוש כי הצד הרע שהוא דוגמת שידה יכולה להתהפך וכמבואר זה אצלי בחיבור אחר ענינים רבים בישוב עם כמה מאמרים באסתר ובמקומות אחרים:

*והנה* נראה דיען ששימש אליעזר לאברהם בנאמנות הפריד ממנו אברהם הצד הרע שבו ונשאר אליעזר נקי בלי סיג ובהיות כן ראוי שיקרא צדיק כיון שנשאר בו הצד הטוב שבו שמכאן ואילך זוכה ומזכה ואין חטא בא על ידו כיון שאין בו צד הרע לפתותו אל הרע ולהסירו מדרך טובים:

*ובזה* מתיישב אצלי מאמרים סותרים זה אל זה מן הקצה אל הקצה והם שאמרו חז״ל במסכת ~הברכות~ {במהדורת לעמבערג: ברכות} שמשה רע״ה הרג לעוג וכן בפרקי ר״א עוג זה אליעזר עבד אברהם ולפי ששימש לאברהם ~שולח~ {שילם} לו הקב״ה בעולם הזה והוא עוג מלך הבשן ע״כ נמצא שמשה הרג לאליעזר דהיינו עוג:

*ובמדרש* י״א נכנסו חיים בג"ע ומונה לאליעזר עבד אברהם ביניהם וגו' ועוד בבבא בתרא בענין ר׳ בנאה דהוה מציין הקברות וכשהגיע למערתא דאברהם מצא לאליעזר דקאי אבבא ע"ש באורך וגו' דקשה אם שילם לו הקב״ה בעו"הז ועשהו עוג מלך הבשן כדברי פרקי ר"א כמדובר איך מונים אותו חכמים בכלל הנכנסים חיים בג״ע וגו' שהוא בפתח מערתא של אברהם אע״ה אלא הוא אשר דברתי בהכרח גמור דכיון שראה אותו אברהם אבינו ע"ה הולך למשרים ונאמן ביתו כדי להוציאו מכלל ארור או כדי שלא ישלוט בו עוד יצ״הר כשם שלא היה שולט בו כאחז״ל ג' לא שלט בהם יצ״הר אברהם יצחק ויעקב וגו' או מסיבות אחרות ידועות אצל אברהם הפריד ממנו הצד הרע שבו והוא כדמותו כצלמו לאליעזר ולבחינת הרע דבר בפרקי ר"א ששילם לו בעו״הז ועשהו עוג מלך הבשן כיון שבבחינת הרע ג"כ שימש לאברהם אע"ה ולזה הרגו משרע"ה והצד הטוב של אליעזר הוא דקאי בפתחא דמערת׳ והוא שנכנס חי בג״ע והדברים נכוחים למבין:



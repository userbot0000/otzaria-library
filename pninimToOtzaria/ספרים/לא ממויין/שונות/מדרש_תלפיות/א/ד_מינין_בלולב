%% ענף ד' מינין בלולב

*מנורת* המאור (דף נ״ד ע״ג) ד׳ מינין שבלולב רומזים לד׳ נהרות פישון מלשון פשו תרגום פרו ורבו וזו היא הערבה שהיא גדלה במקומות הנחלים וצומחת הרבה וסובבת בהרבה מקומות ודומה לנהר הזה שכתוב עליו שסובב את כל ארץ החוילה. הנהר השני גיחון זהו ההדס שצומח שפל בקרוב הארץ ודומה שהוא על גיחון על שם על גחונך תלך. הנהר השלישי חדקל זה לולב מלשון דקל חסר ח׳. הנהר הד׳ פרת זה האתרוג שהוא פרי:

*בס' סדר היום* (דף צ״ד ע״ב) כל אילן ואילן או עשב או ירק יש שר שופט עליו וארבע מינים שבלולב לא השליטם הקב"ה ביד שר ושופט אלא כביכול מכחו ומהשגחתו הפרטית הם גדילים ולכן צוה לנו ארבעה מינים מיוחדים לו בחג להראות לכל שעם ה׳ אלה והנה ~הגם~ {סדר היום שם: הנם} בידו שאין להם פחד ואימה בעולם משום בריה ואפי׳ לס{מאל} אין בו לשלוח יד בהם אחר שהם מצויינין ומסומנים בסימן של מלך:

*טעם* לקיחת אתרוג לפי שעץ הדעת שאכל א"הר אתרוג היה לכן בא אתרוג לכפרה ולמאן דאמר חיטה היה בא מצה לתקן חטא אדם הראשון: לקט יוסף ערך יהושע:

*אמ"ה* ולמאן דאמר ~תחטה~ {במהדורת לעמבערג: סחטה} ענבים ונתן לו באו יין של קידוש והבדלה לכפר עליו. ולמאן דאמר תאנה היה תאנים באים בבכורים לכפר עליו:

*יד יוסף* אתרוג חסר פסול כי אתרוג דומה ללב וראוי הלב שיהא שלם במחשבה וערבה דומה לשפתים נגד הדבור והדס דומה לעינים ולולב דומה לשדרת האדם ולוקחים ביחד להורות שהכל מסור בידינו והכל ביום שהוא עו"הז רמז היום לעשותם ולא למחר:



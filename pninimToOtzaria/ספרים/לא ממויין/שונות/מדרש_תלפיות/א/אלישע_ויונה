%% ענף אלישע ויונה

*ספר החרדים* דף (~כ"ח~ {מ"ח} ע"ב) השליש נענש על שאמר הנה ה׳ עושה ארובות בשמים היהיה כדבר הזה כך אמר ודאי ה' יכול לעשות אבל הדור ~הספר חרדים שם: היה~ {הזה} כדור המבול שראוי היה שיעשו ארובות בשמים כהתם דכתיב וארובות השמים נפתחו ואיך אפשר שלדור רע כזה יהיה נעשה נס גדול כזה השיבו אלישע הנביא דלפי שלמד קטגוריא על ישראל יראה ולא יאכל כך שמעתי מפי החכם ר׳ אברהם הלוי שראה במדרש כתיבת יד בארץ המערב ע"כ:

*פרקי ר"א* (דף כ"ו ע"א) האיש שנגע ברגליו של אלישע במותו וחיה היה שלום בן תקות בעלה של חולדה הנביאה ומפליג שם בגודל הצדקה שעשה בחייו לכן זכה לזה ואחר שחיה הוליד את חנמאל בן שלום ובמסכת מגילה מנאו בן מ"ח נביאים ע"ש:

*מוהר"ם גאלאנטי* (דף ל״ג ע"ג) בפסוק תקרא כיום מועד הא דאמרו חז״ל שחלה אלישע על שגירה דובים לתינוקות והא רשעים הוו אלא הענין הוא כי הוא כבר ידוע שע"י מ"ב קרבנות שהקריב בלק ניתן רשות ללילית לעשוק מ"ב ילדים ועשקה אותם והנה יש לה רשות לחלק הנשמות אלו למי שתרצה ולהרוג אותם ~לפום~ {במהדורת לעמבערג: לפיכך} היה דעתה להורגם וכראות אלישע שאין בהם שום תועלת שהרי סופם למות קללם והרגם וכשראתה לילית שאלישע נטל את שלה מה שהיה בידה להרוג הרג הוא קטרגה עליו עד שחלה כענין עגלה הערופה שמביאין לפייס מלאך המות שלא יקטרג וגו׳:

*בבא מציעא* פרק ט׳ נראה שהתינוק שהחיה אליהו היה משיח בן יוסף:

*במדרש שה״ש* אמר כי ק״כ רבוא נביאים הי׳ לישראל בימי אליהו:

*פרקי ר״א* פרק ל״ג אומר האיש שהחיה אלישע היה שלום בן יבש אישה של חולדה הנביאה ואחר שהחיה אותו הוליד חנמאל בן שלום:

*ובמדרש קהלת* נראה שבן הצרפית לא מת:

*ובמדרש ויחי* אומרים שאביו של יונה היה משבט זבולון ואמו משבט אשר: ויש אומרים אמו של יונה היתה גויה וזה כי אליהו שהיה כהן ונביא לא היה מטמא עצמו על מת ישראל שלשלת הקבלה דף י״ח ע״ב:

~שייך לענף אליהו: 
*זוהר* רות כשהעלה הקב"ה וכו' דגם התם הקב"ה העמידו לכבוד רבי:~




%% ענף אור ואור של הקב"ה ואור של מעלה ומאורות ואור כשדים 

*הראב"ד* (דף ה׳ ע״ב) דע אהובי שכשם שהחמה הזאת מאירה לכל בשר כן שמש ומגן ה׳ אלהים הוא אור לנשמות וכשם שעל ידי השמש הזאת יבדיל בעל הבשר בין הצורות כן באור השמש ומגן ה׳ אלהים יבדילו הנשמות בין כל פרט ופרט שבכל עולם ועולם מי״ס וכשם שהחשך מבדיל ומערב הצורות עד שלא יגיע הבדל ביניהם לכל בעל בשר כן בחשך שהוא תמורת האור לא יובדל בין הדברים והחשך הזה איננו העדר האור לבד אבל הוא דבר מצוי שנאמר כי הנה החשך יכסה ארץ וערפל לאומים ואומר ורשעים בחשך ידמו ועל כן נאמר בהבדל הוילון ההוא בין האור של נשמת רשעים ובינם אזי הנשמות האלו כמבני עינים כי עינים להם ולא יראו ודרך רשעים באפלה לא ידעו במה וכשלו והיא ארץ עיפתה כמו אופל צלמות ולא סדרים ותופע כמו אופל ולפיכך זרוע (גבורה) רוממותם(תפארת) תשבר וזו היא מניעת האור וזהו סוד פירוק האברים בי"ס ע״כ:

*רעיא מהימנא* פ׳ תצא דף ר"פ ע״א אור דיומא קדמאה אתחזי למשה בסנה:

*ספר החינוך* ז"ל נתכוון משה לתקן יהי אור ויהי אור של מעשה בראשית שהוא סוד עשרה פעמים הויה עשרה פעמים אהיה וכו׳: 

*מגלה עמוקות* אופן קע״ג יש שלשה מיני אורות שלשה מדרגות זו למעלה מזו אור חיצון אור פנימי אור מקיף וזהו סוד באור פנ״י מל״ך חיי"ם ר״ת פני״מי מקי"ף חי"צון אשר עליהם נאמר ויאמר אלהים יהי אור דא אור חיצון ויהי אור דא אור פנימית וירא אלהים את האור כי טוב דא אור מקיף:

*זוהר* מהאור שגנז הקב"ה מששת ימי בראשית לית לך בכל יומא דלא נפיק מיניה בעלמא והקב"ה זן עלמא עליה ובכל אתר דלעאן באורייתא בלילה כחד חוטא נפיק מההוא אור דאתמשך כל אינון דלעאן: 

*ילקוט* דניאל דף קנ״ה ע״ג ידע מה בחשוכא אל  תקרי מה אלא מאה גדול האור של מעלה שלא ניתן לבריות אלא אחד ממאה: 

*אמ"ה* תיבת מ״ה עולה מאה כיצד כל מ׳ מוציא מ׳ כל ה׳ מוציא ה׳ הרי צ׳ ומם וה׳ ט׳ והתיבה י׳ הרי מאה:

*תקונא* תשסרי בראשית תמן בת והאי בת נקודה סתימאה באוירא עלה אתמר שמרני כאישון בת עין והאי גניזא באור וביה אתעביד אויר ובגין דא אתמר וירא מלאך ה׳ אליו בלבת אש: 

*רבינו בחיי* ז״ל פ׳ בראשית כתב הרמב"ן ז״ל כמו שיש בארץ כח הצמיח׳ במקומות ממנה כן ברקיע מקומות מוכנים ומזומנים לקבל האורה והגופים האלה מקבלים אור מזהירין ולכן יקראם מאורות ולא אורים אע"פ שקראן המזמור כן לעושה אורים גדולים עכ״ל:

*ויתכן* לפרש יהי מאורות שאין המאורות האלה מקבלים האור מן האור הראשון וגזר עתה במאמר זה יהי מאורות שיתפשו מן האור הראשון ההוא מאורות רוחניים שיהיו מאורות למאורות שעל הארץ וזהו שאמר הכתוב והיו למאורות ברקיע השמים שהוא מאורות למאורות שעל הארץ כי לא אמר הכתוב יהי מאורות ברקיע השמים להאיר על הארץ וא"כ הבן כי המאורות הראשונים שהזכיר יהי מאורות הם מאורות רוחניים מקבלין אורם מן האור הראשון ומשפיעין אותה במאורות של מטה והם תענוג נפשות הצדיקים מקיימי התורה והמצות:

*וזהו* שאמר הכתוב והיו לאותות כלומר והיו אותם המאורות לאותם שקיימו אותיות התורה ~שהיה~ {במהדורת לעמבערג: שהיו} זוכין ומתעדנין בהם אם שקיימו המצות שנאמר בהם אות כגון מילה ושבת ותפילין:

*אמ"ה* ויתכן לפרש והיו לאותות כלומר המאורות שהם שמש וירח והיו לעשות בהם אותות ומופתים כגון יהושע שאמר שמש בגבעון דום וירח בעמק אילון ומשה רבינו ע״ה דשרט שריטה בכותל ואמר לפרעה כשיבא השמש במקום הזה וכו׳ וכן בישעיה עם חזקיה במעלות השמש וכו׳ וגם יהיו המאורו׳ למועדים למנות מועדים וגם ולימים ושנים לימים לרשעים ושנים לצדיקים שלרשע כשנכנס יום א׳ מן השנה נחשב כל השנה ומקצר ימיו אבל לצדיקים משלים שנותיהם וכדחז״ל יודע ה׳ ימי תמימים כשם שהם תמימים כך שנותיהם תמימים:

*ס' החסידים* סי׳ ר״ל אם רואה אדם מאורות לוקין כגון לבנה צריך להתענות שהרי בשביל חלום מתענה בשביל כל העולם לכ"ש וכן הנביא כשהיה רואה הפורענות היה מתפלל ואומר להם שישובו ויצומו:

*שפתי כהן* בששת ימי בראשית היה כולו יום ולא לילה זה שני מאורות הגדולים דוגמת לעתיד והיה אור הלבנה כאור החמה עד לאחר שחטא ארם הראשון שאמר שהעולם חשך ~בערו~ {במהדורת לעמבערג: בעדו}: 

*רבינו בחיי* ז"ל פ׳ נח ועיין שם הראיות אשר הוצאתיך מאור כשדים דע כי לשון אור כולל שלשה ענינים בקעה והר ואש:



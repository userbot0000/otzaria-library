%% ענף אהרן מטה אהרן אהרן ודוד ויעקב 

*מגלה עמוקות* (אופן כ"ח) למה לא בקש אהרן להכנס לארץ ישראל כמשה לפי שראה אהרן שיתגלגל נשמתו בעזרא בסוד הוא עזרא עלה מבבל דקאי אלעיל מיניה אהרן הוא עזרא ~ברוך~ {במהדורת לעמבערג: כרוך} ותני וכו׳ וכיון שהיה עתיד להיכנס לא״י בגלגולו בעזרא לכן לא התפלל:

*תנחומא* פ׳ תצוה אמר המלאך המות לאהרן הנחני ואעשה שליחותי אמר אהרן משה שלחני והקב״ה שלחך והרי הקב״ה ומשה באהל מועד לך אצלם ולא השגיח המלאך עד שעצרו אהרן במתניו והוליכו שנאמר וישב אהרן אל משה והמגפה נעצרה מהו נעצרה אמר ר״י שנטל המלאך ועצרו עכ״ל: 

*ילקוט* מסעי על ג׳ חלקים נחלקה מיתת אהרן מתחלה בא ענן עד קרסולו של אהרן ואמר משה רואה אתה א״ל אינו כלום אח"כ על יריכו ואח״כ עד צוארו עיין שם באורך הכוונה של ג׳ חלקים אלו הם שלשה עולמות בי״ע בקרסולו כנגד עלם העשיה עד יריכו עולם היצירה עד צוארו עולם הבריאה (מ״ע
אופן ס"ז):

*לוחות הברית* והכהן הגדול זה אהרן לאביו עמרם שמת רק בעטיו של נחש ולאמו זה בתיה בת פרעה שגדלתם למשה ולאהרן כאם ונכנסה חיה לג״ע ולא שלטה בה טומאת מלאך המות אפילו הכי לא יטמא כ״ש שאר כהנים לשאר מתים: 

*עשרה מאמרות* מה שאמר באהרן וירץ וכו׳ תפס מדתו של מלאך המות שהוא רץ בשעת המגפה ואותיות מגפה בא״ת ב״ש וירץ ע״כ:

*אמר המאסף* אפשר דעל זה אמר נעים זמירו׳ ישראל דרך מצותיך ארוץ כשהי׳ הולך לעשות מצוה היה רץ לתפוס מדת המלאך המות שרץ לנגוף ולבטל בריצת המצוה לריצתו: 

*וזהו* גם כן כוונת התנא באומרו הוי רץ למצוה קלה וכו׳ כדי שתתבטל בריצת המצות ריצת המלאך המות:

*ואני* קבלתי מרבותי שהמבקר את חולי המגפה לא ישב רק יעמוד וילך הולכות והובאות בבית עד שילך משם ובזה אין רשות למלאך המות לשלוט בו לנוגפו ע״כ ואפשר שכיון שעוסק במצות ביקור חולים והוא עומד והולך ובא והולך ובא בכח המצוה מבטל ריצות אלו לריצת המלאך המות: 

*ילקוט* שמות ותהר עוד ותלד בן ותקרא שמו אהרן על שם כי בימי הרונה החל פרעה לשפוך זכריהם ארצה ומהם להשליך היאור: 

*זוהר* תרומה דף קמ״ח ע״א: כלהו לא זכו לנבואה עלאה כאהרן דהא אהרן זכה לנבואה עלאה על כל שאר כהני זכה בכהונה על כלהו משה זכה בנבואה ושימש בכהונה עלאה שמואל זכה בתרוייהו מה ~משח~ {במהדורת לעמבערג: משה} הוה קארי וקודשא ב״ה אתיב ליה מיד אוף שמואל דכתי' ביה הלא קציר חטים היום אקרא אל ה׳ ויתן קולות וכו' אבל לא סליק לדרגא עלאה כמשה מה אהרן הוה משמש בכהונה גבי קוב״ה אוף שמואל הוה משמש קמיה קוב״ה אבל לא סליק בשימושא עלאה כאהרן ומילא הכי הוא תלתא אינון דהוו נביאי מהימני ושמשו בכהונה חד משה וחד אהרן וחד שמואל:

*אמר המאסף* קשה דשמואל הוה לוי ובעל ילקוט חדש הקשה ג״כ והניחו בצריך עיון ובענפים אחרים הזכרתי הקושיא ופרשתי דכיון שהיה נזיר הוה ליה מעלת כהונה אמנם נראה עוד דאומרו כאן שמש כהונה ר״ל כיון דהוה תלמידו של עלי הכהן ושמואל היה עושה שליחותו של עלי נחשב כאלו הוא שמש בכהונה וכן משמע מלשון הזוהר כאן דהקשה דלמה לא מנא לירמיה שהיה נביא וכהן ותירץ דהן הכי נמי שהיה כהן אבל לא שמש אבל שמואל ביומי דעלי שמש עכ״ל משמע שבהיות עלי קיים ושמואל משמשו והכל נעשה על ידו נחשב לו ששמש בכהונה וכיון שמת עלי רבו אז לא שמש:

*כשנפטר* אהרן דלקה לפני מטתו מנורה של זהב וכו׳ ופירש בזה בספר תורת חכם פסוק אל מול פני המנורה יאירו שבעת הנרות כלומר אל מול פני המנורה שהוא מדליק יזכה ע״י כן כי יאירו לפניו שבעת הנרות:

*אמר המאסף* שבעה נרות שבמנור׳ רומזים  אל הששה קצוות ונר האמצעי רומז לעמוד האמצעי תפארת ישראל כמו שפירשו חז״ל באורך והנה כיון שנחשד אהרן במעשה עגל וכפי האמת אין בו עון אשר חטא כי כוונתו להצלת ישראל כדי שלא יהרגוהו ויתקיים אם יהרג במקדש ה׳ כהן ונביא ואז לא היה להם תקומה ח״ו כאחז״ל לכן מה עשה הקב״ה להוציא טינא מלבות בני אדם שלא יחשבו על אהרן קדוש ה׳ תועה הודלקה מנור׳ בפטירתו לפניו שהמנורה מורה על הייחוד לרמוז לעולם לבבו שלם ביחודו יתברך דאם איתא דלא איך ולמה הודלקה מנורה לפניו ונכון:

*כתיבת יד* ויצא פרח ויצץ ציץ ויגמול שקדים וכו׳ אמרינן דיאשיהו גנז מקלו של אהרן וחזקיה לקח שקדיה ופרחיה תימא בשלמא דיאשיהו גנז המקל ניחא משום שהיה בעין אבל חזקיה שלקח שקדיה ופרחיה בשלמא שקדיה יתכן להיות אבל פרחיה איך יתכן והלא כשגמלו השקדים נפלו הפרחים כדרך כל הפירות שהפרחים נושרים ונופלים קודם שבא הפרי ואם כן איך קאמר שלקח חזקיה הפרחים וי״ל במטה אהרן יצאו הפרחים במקום אחד לבד והציץ לבד והשקדי' לבד על המקל הפך טבע כל הפירות שהפרי יוצא במקום הפרח ונופל הפרח וכיון שנשתנה מטבע יציאת כל הפירו׳ לכן נשאר במקל עד ימי חזקי׳:

*ולפי* זה התירוץ מתורץ מאי הקשה דהכא משמע דהפרח בא תחלה ואח״כ הציץ כדכתיב ויוצא פרח ויצץ ציץ ומשמע שכך הוא דרך כל פרי שהפרח קודם הציץ והתם כתיב הבאים ישרש יעקב יציץ ופרח ישראל משמע דהציץ תחלה לפרח וכן הוא דרך כל פירות להיות ציץ קודם:

*ולפי* מה שפרשנו דעל מקלו של אהרן היה זה לבד וזה לבד ולא במקום הפרי אינו קשה מהפסוק ויוצא פרח ויצץ ציץ אינו משמע דהפרח קודם הציץ דהפרח היה לבד והציץ לבד כאשר פרשתי וזה בא להשמיעך אלא ודאי לעולם רגילות שהציץ קודם הפרח כמו שמשמע מזה הפסוק הבאים ישרש יעקב: 

*וגם* מתורץ מה שמקשין בתוספות של אשכנז מאי קאמר המקרא שאמר ויוצא פרח ויצץ ציץ ויגמול שקדים מהיכן ידע משה שכך היה והלא פרחו ונפל ולפי זה התירוץ דהפרח היה לבד והציץ לבד והשקדי׳ לבד אינו קשה כלום:

*ועוד* נוכל לתרץ לתוספות של אשכנז כגון שקרה אותם כל הפרחים שהיו על הקרקע כדרך שנופלים עתה מן האילן ויושבים בקרקע תחת האילן ועתה ראו כלם הפרחים והשקדים והתוספות של אשכנז מקשין והכתי׳ והיא כפורחת עלתה נצה משמע שהפרחים רגיל להקדים הציץ ואני אומר שגם זה היה מעשה נס והיה הפרח לבד וציץ לבד והשקדים לבד: 

*אמר המאסף* נראה לי שבמטה אהרן ג״כ היה כדרך כל העולם הציץ תחלה ואח״כ הפרח וכשם דכתיב יציץ ופרח ישראל שהציץ תחלה ואח״כ הפרח כדי שלא ימצאו מקום להרהר אך אירע במטה אהרן כמו שאירע לפעמים עכשיו שאע״פ שיצא הפרי כשאר הציץ דבוק בראש הפרי יבש קצת וזה אירע בשקדים אלו שנשארו בראש השקדי׳ כמין ציץ קצת דק מאד ויבש להורות שקדם לפרי כדרך העולם ושיעור הפסוק ויצא פרח ועכ״ז שיצא הפרח עדיין נשאר בפרח מה שויצץ ציץ תחלה ולא נפל ציץ ויגמל שקדים היה הציץ בראש השקדים ובזה אין קושיא מחזקיה שהפרחים נופלים קודם הפרי משום שכאן נשארו דבוקים בפרי כמדובר וגם אין קושיא דמשה כיצד ידע דכך היה ויצא פרח ויצץ ציץ ואח״כ ויגמול שקדים משום שראה אותם דבוקים בפרי שנשארו שם רושם וגם אין קושיא מפסוק הבאים ישרש יעקב יציץ ופרח ישראל דלעולם כך הוא שהציץ קודם לפרח וכך שיעור הכתוב ויוצא כלומר כשיצא הפרח עדיין דבוק בו הציץ וזהו ויצץ ציץ ואע"פ שקדם הציץ לפרח עכ״ז לא נפל הציץ בבא הפרח כדפרשית:

*כתיבת יד* כהן שעבד ע״ז פסול לעבודה ואהרן שעשה את העגל היה כהן גדול לפרסם שאין ידו במעל כי לשם שמים נתכוון שלא יתקיים בהם אם יהרג במקדש ה' וכו' וכהן שהרג את הנפש לא ישא את כפיו ופנחס הרג לזמרי וניתן לו כהונת עולם לפרסם כי אינו בכלל הורג נפש כי כל השופך דמם של רשעים כאילו הקריב קרבן:

*אמ״ה* מענין העגל נלמד תשובת רבים כדאחז״ל לא דור המדבר ראוים לאותו מעשה אלא שאם חטא צבור וכו׳ באופן שמהעגל שעשה אהרן גרם לימוד התשובה לעולם המכפרת על כל עון ופשע מדה כנגד מדה להיות כהן גדול לכפר בבגדי כהונה על עונותיהם של ישראל ולכן תיבת עג״ל ר״ת גדולה עבירה לשמה: פנחס הרג נפש אחד שהוא זמרי לעצור חרון אף מעל ישראל שלא יכלו ונמצא גרם חיים לישראל מדה כנגד מדה הנני נותן לו את בריתי שלום וי״ו דשלום קטיעא שלם ביסודותיו להיות חי לעולם:

*מנחה בלולה* ק״ח א״ת אהר״ן ס״ת חתן כד״א כחתן יכהן פאר:

*אמ"ה* רמז חתן בלקיחת אהרן לומר מה חתן נמחלו עונותיו כאחז״ל כך אהרן נמחל לו עון העגל ועוד רמז מה חתן חנו בעיני העם אף כהן גדול צריך שיהיה יפה תואר ויפה מראה שחנו יהיה בעיני העם:

*רד"ק* ירמיה סוף סי׳ ל״ג גם זרע יעקב ודוד עבדי אמאס מקחת מזרעו מושלים כי אשיב את שבותם ורחמתים כתב ר׳ יונה המדקדק כי יעקב במקום אהרן לפי שזכר שתי המשפחות וכן אמר בל״ב מדות של ר׳ אליעזר בנו של ר׳ יוסי הגלילי כמ״ד מדבר שנא' בזה ואינו ענין לו אבל הוא ענין לחברו כמו וזאת ליאודה שאינו ענין ליאודה שהרי נאמר שמע ה' קול יאודה תנהו ענין לשמעון כיוצא בו גם זרע יעקב ודוד שאינו ענין ליעקב שהרי נאמר יצחק ויעקב תנהו ענין לאהרן ראיה לדבר שתי המשפחות שאמר: 

*והרב"ע* ז״ל אך מי שהוא מזרע יעקב אמאס  בעבור שאמר׳ תורה שלא יהא מושל בישראל כי אם מיעקב ועוד שהוא ממשפחת דוד והם שני מעלות:

*אמ״ה* כפי ~דבריהם~ {במהדורת לעמבערג: דברי ר'} יונה המדקדק שהזכיר הכתוב ליעקב במקום אהרן נראה שדוקא ליעקב לומר לך מה אהרן כהן גדול גם יעקב היה כהן גדול כאחז״ל הביאו הילקוט פ׳ וישלח אמר הקב״ה למיכאל עשית לכהן שלי בעל מום ועל יעקב קאמר ע״ש לכך במקום אהרן הזכיר יעקב ללמדך חידוש זה שיעקב היה כהן גדול כאהרן המפורש בתורה ענין כהונתו:




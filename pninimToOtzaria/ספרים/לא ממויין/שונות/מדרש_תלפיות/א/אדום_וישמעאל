%% ענף אדום וישמעאל

*חן טוב* טעם שלא רצה אדום לעבור את ישראל דרך ארצו כי הוא רצה אחר כך לתבוע חלקו מישראל ואם יניח להם לעבור אין לך מחילה גדולה מזו משום דהוי כבעל דין שחתום על השטר שאינו יכול לערער אח״כ:

*ספר כד הקמח* ברבינו בחיי ז"ל דף י״ט ע״ד מלכות אדום נקרא דומה על שם שלא נתגלה הקץ טעם אחר כל הנביאים יחדיו מזכירין כל החיות בשמן חוץ מן החיה הרביעית שלא הזכיר' בשמה לעולם שנאמר וארו חיוא רביעא ולא מצינו מי שהזכירוה בפירוש כי אם אסף שנאמר יכרסמנה חזיר מיער בעי״ן התלויה כי כן הם עובדים לתלוי: 

*שם* ונתן ה׳ אלהיך את כל האלות האלה על אויביך ועל שונאיך אויביך אלו בני עשו ושונאיך אלו בני ישמעאל ושתי אומות הללו הם תרי אווזי דרבה בר חנה ושתי אומות הללו קראן שלמה הע"ה שתי בנות שהן מזומנו׳ לגיהנם ועליהן הזכיר ישעיה ע"ה המתקדשים והמטהרים אל הגנות המתקדשים אלו אדום שרגילים לנענע אצבעותיהם לכאן ולכאן והמטהרים אלו ישמעאלים שדרכם לרחוץ ידיהם ורגליהם וכל גופם תמיד לא לבם שהוא עיקר ודבר ידוע כי אע"פ שאנו מפוזרי׳ ברשותן עיקר גלותינו לאדום כי הוא הגלנו והחריב מקדשינו ואילו היה ישראל עתה בפיזור גדול בין שבעים אומות אין גלותינו זה נקרא אלא על מלכות אדום הרשעה בלבד:

*רבינו בחיי* ז״ל (פ׳ נצבים) המתקדשים והמטהרים אל הגנות המתקדשים אלו בני אדום והמטהרים אלו בני ישמעאל שדרכם לרחוץ ידיהם ורגליהם ולא לבם שהוא העיקר אחר אחת בתוך מדבר על יום הקבוע להם אלו ביום ששי קודם השבת ואלו אחר השבת מניחין אותנו בתוך אוכלי בשר החזיר אלו בני אדום והשקץ והעכבר אלו בני ישמעאל יחדיו יסופו:

*אמר המאסף* בני ישמעאל אחר שרוחצים פניהם וידיהם רוחצים רגליה׳ ונמצא שמלבד שאין להם טהרה מבפנים גם מבחוץ ובני אדום רוחצים פניהם במי רגלים משום יופי הבט וראה עד כמה הגיע טומאותם:



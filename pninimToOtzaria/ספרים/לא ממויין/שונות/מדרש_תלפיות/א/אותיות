%% ענף אותיות ואלף רבתי ואות מם ואלף ואותיות אוריאל ואלף זעירא ואות תיו והא משפט אחד להם ותוספת אות ומספר האותיות וחלקי האותיות 

*ספרי* המקובלים האותיות בבינה והנקודות בחכמ׳ והטעמים בכתר כן מהבנין הזה נמשך ונשתלשל בנין העולמות דהיינו מאותיות התורה במקומ׳ סוד מה מהשם וכו' ועיין בלוחות הברית דף קפ״ו ע״ב: 

*תקוני* הזוהר (י"ט דף ל״ט ע״ב) אית חכמה מסיטר׳ דאתוון ואית חכמה מסיטרא דנקודין ואתוון אינון בת קול ובהון רזא דדכורא לכל מלא דתלייא לדרש׳ תגין אינון למחשבה ואינון ברזא דהאי קרא ולחשוב מחשבות וכלהו תליין בשכינתא תתאה ואיהו כללא דכלהו וברזא דא תשכח רזא ~דנקידין~ {במהדורת לעמבערג: דנקודין} ואתוון והכי בכל אות ואות:

*זוהר ויקרא* ע״ד משה לא זכה להשיג בימיו רק בסוד אתוון זעירין והוא סוד אלף זעירא של ויקרא ובימי שלמה שהיה לו ניצוץ אחד ממשה כדאי׳ בתקוני׳ נתהפכו אתוון שלמ"ה למש״ה כשבנה בית המקדש אז אבן שלמה מסע נבנה ר״ל סוד אתוון רברבין וכו׳ כל כלי ברזל לא נשמע בבית בהבנותו שהם סוד הקליפות שנתבטל בזמן שנבנה בית המקדש: ומ״ע אופן ל׳:

*מגלה עמוקות* אופן נ״ג אתוון רברבין מסטר׳ דחסד אתוון זעירין מסטר׳ דנוקבא דין:

*שם* אופן ס״א *כב'* אותיות התורה כל אות ואות כלול מאות אחד של שם הויה:

*שם* אופן נ׳ אותיו׳ התורה נחלקים לשני חלוקות החלק האחד הם *כב* אותיות מאלף ועד ת״ו שכנגדן יש כ״ב צנורת בעולם שכל אות מן האותיו׳ צינור אחד שמשם יורד השפע בעולם והוא סוד בך יברך ישראל לאמר רצה לומר *כ"ב* אותיות התורה יורדין כ״ב צינור׳ בעולם ויש ג״כ כ״ז אותיות עם אותיות מנצפך שהם ה׳ גבורות כנגדן כ״ז צינורות בעולם וכן יש כ״ז מילואי השם של הויה *י"ג* נגלין וי״ד נסתרים וסימן פי יגי״ד תהלתך כמל' יגיד שהם שני תיבין *י"ג י"ד* והסוד מ״ט שערים נחלקו לכ״ב ולכ״ז כמבואר בפרדס שער הצינורות:

*ציוני* בראשית נוטריקון יש ששים רבוא אותיות בתורה:

*עמק המלך* (דף ג׳ פרק ד׳) והבן כי כל תוספ׳ ופירוד וריבוי וחסרון אות או תיב׳ הוא כח מסטר׳ אוחרא שנברא׳ על ידי פירוד אותיות ופיזור שלהם משברי כלים ואותיותיהם אשר נפלו למטה בזמן שבנה עולמות והחריבן ועל ידם נולד׳ שנאה קנאה וקטטה בעולם ומלחמות האומות שנבראו מהם וכל מגמתם ומחשבת׳ לרעה לעם הקדש ולקצץ האילן הקד׳ עם כל נטיעותיו ח״ו שנאמר ואיבה אשית בינך ובין האשה שהיא השכינה ובין זרעה שהוא זרע עם הקודש אשר נשמותיהם יצאו ממנו כנודע: 

*יצא* לנו מזה שכל חסר או יתור הוא ממש דרך וכח סטרא אחרא שהוא ממש אותיות אדם בליעל ~אשד~ {במהדורת לעמבערג: אשר} טבעו לשפוך דם במלחמה עצומה שיש לשרי המשחית עם מלאכי השכינה ובזמן מיעוט הירח הם מתגברים ובזמן מלואה נחלש כח צבא הטומאה לא כן דרך הקדושה שכל דרכיה ונתיבותיה שלום ואין לאותיותיה חסרון או תוספת או פירוד לכן כל אות האלפא ביתא לוקחת עמה בצירופה כל שאר אותיות האלפא ביתא כמאמר ס׳ יצירה אלף עם כלם וכלם עם אלף וכן ~תרין~ {במהדורת אזמיר: אדין} לשאר האותיות:

*שם* (פרק ד' דף ד׳ ע״א) למעלה אין שום דבר רק אותיות של אור עומדים בסוד תמונת אדם זכר ונקבה בראם ויקרא את שמם אדם ועומדים ממש כצורת זכר ונקבה ויורד הדמות והצלם הזה בכל העולמו׳ אפילו בעולם המלאכים שכתב ר׳ ישמעאל כהן גדול בפרקי היכלו׳ במלאכים יש מהם צורת אישים יש מהם צורת נשים אבל הם כלם אותיות והם ~מוני׳~ {במהדורת לעמבערג: נזוני'} או נהנים מאור הנייר הזה שהוא אור עצמיות כביכול אחר כמה מחיצות וכותלים השגחתו יתברך עליהם שנאמר הנה זה עומד אחר כותלינו משגיח מן ה׳ חלונות והם חמש' חסדים מציץ מן ה׳ חרכים הם ה׳ גבורות ונגזרה מלשון קטינא חריק שקי והחלונות הם תמיד פתוחים להשפיע בלי שום מונע של הדין אבל החרכים אינן פתוחים אלא בסוד נקב קטן בסוד נקב ה׳ ר״ל נקבה שהיא סוד הדין המונע להאיר למטה בהשפעתו וכל זה לטובת העול' לפעמי׳ בכדי שיכולים הבני אדם והמלאכים לקבל וגם כדי שלא יצא העולם ממנהגו של שכר ועונש ~זה מסר~ {במהדורת לעמבערג: והחסד} יבטל הדין מכל וכל ולא יהיה עונש בעולם כי כל האשו׳ יבכו עם הגיהנם וזה לא יהיה עד לעתיד ודי בזה:

*שם* דף ו׳ ע"ג. על צירוף האותיות צר הקב״ה נפש כל היצור כי באותיו׳ אלו יכול בר אבהן ובר אוריין הידוע כחם לעשות על ידם ולברוא אדם אחד גולם מקרקע בתולה כנודע למי שרגיל בזה הענין וגם עגלה תלתא דאביי ורבה:

*נגיד ומצוה* בענין צורת האותיות וכמה הפרש שיש בין כתיבת הספרדי׳ לאשכנזי' היה אומר האר״י זלה״ה שלכלם יש רמז וסוד למעלה כי לכמה צרופים וציורים משתנים צורת האותיות ובפרט צורת בפרטות שעושים יוד ראשונה של האלף כצורת זין היה אומר כי בזה יש רמז בתיקונים: 

*ובס׳ הפליאה* דף ח׳ ע"ב אותיות אי״ק בכר נחלקים בבתים למדרגות כזה |-----+-----+-----|
| איק | בכר | גלש |
|-----+-----+-----|
| דמת | הנך | וסם |
|-----+-----+-----|
| זען | חפף | טצץ |
|-----+-----+-----|
פירוש א״יק האותיות האלו עולים אחד אחד בכ״ר עולים שנים שנים גל״ש עולים שלשה שלשה דמ״ת ארבעה ארבעה הנ"ך עולים חמשה חמשה וס״ם עולים ששה ששה ז״ען עולים שבעה שבעה חפ״ף עולים שמנה שמנה טצ"ץ עולים תשעה תשעה וחוזרי׳ אל האלף זה הנקרא חשבון קטן עכ״ל לענייננו:

*אמ"ה* בבתים המתחילות באותיות אד״ז בין א׳ ל״ד יש שנים נעלמות כיצד כשהתחיל למנות אחד עד בואך לחשבון ארבעה יש ביניהם שני׳ ושלשה וכך בדרך זה מד׳ עד ז׳ יש עוד שנים הרי ארבעה וכן בבתים שניות המתחילות בה״ח בין הבית והה״א יש שנים נעלמות על דרך הנז׳ וכן בין הה״א לחית הרי עוד ד׳ נעלמות שהם שמונה וכן בבתים שלשיות המתחילות גו״ט בין גימ״ל לוי״ו יש שנים נעלמות על דרך שהזכרתי וכן בין וי״ו לטית הרי עוד ד' שבן כלם הם י״ב נעלמות והענין שבאותיות התור׳ ברא הקב״ה עולמו כנודע לכן הנעלמות כאן הם י״ב לרמוז שבעבור שי״ב שבטים ברא העולם והם יסודי העולם כמדובר ולרמוז בזה בא העולם במספר י״ב ביסודות של בנין שהם נעלמים לרמוז על השבטים כמדובר וא״ת ולמה רימזם באלפא ביתא של אי״ק בכ״ר משום שעולה החילוק עד ט׳ שעולה אמת במספר קטן והוא מספר אמת עיין בספר שפע טל למה אדם עולה אמת ותראה נפלאות ושם אמת רמוז סוף תיבו׳ בראשית בר״א אלה״ם א״ת השמים ואת הארץ וכו׳ ולכן לרמוז שיסודי הבריאה שנברא באמת הם הי״ב שבעים רמזם באלפא ביתא של אי״ק בכ״ר שעולה עד ט׳ ט׳ שתשעה הוא מספר אמת במספר קטן כדפרישית והוא מה שפרשתי שנזכר שבת המורה על חידוש העולם י"ב פעמים בתורה לרמוז על השבטים שבשבילם ברא הקב״ה את עולמו:

*ס׳ המזלות* האותיות מתחלקות לשלשה מחנות אופני״ם וחיו״ת והחשמלי"ם אותיו' הנקראים אופנים סימנם *גז"ע פר"ח ט"ס* אלו האותיות אין מנענעין לתיבה אחרת דאין שייך לומר ג׳ פקד ז׳ פקד ע׳ פקד פ׳ פקד וכן השאר *שם והאותיות* ששם חי״ור סימנם *שמל״אכתי בינה* ויש סימן אחר *שמי נאה לכתוב* אלו האותיות מנענעים לאחרות רוצה לומר מדברים בעד אחרים כמו שפק"ד מפקד ליפקוד אפקדתי אפקיד וכן כלם *והאותיות* הנקראים חשמלים סימנם *הו״י* הם בסוד הנסתרות לה' אלהינו משתמשים לסוף התיב׳ ואינן נקראים כמו שמ״ה שמ״י שמי וכדומה שאותיות אחרים אינן יכולין לעשות זאת הפעולה מחז״ל: 

*אמ״ה* פעולות האותיות הנזכרות באברי האדם יש אברים נקראים אופנים שהם אברים מנענעים לאברים אחרים שהם הידים והרגלים ויש אברים נקראים אופנים שאין כח בהם לנענע לשום אבר כבטן ואזן ומצח וכדומה ויש אברים נקראים חשמלים שאעפ״י שאין נרגשים עושים פעולתם כעור ובשר וכדומה לפי שאדם הוא דוגמת התורה כמו שהארכתי בענפים אחרים:

*אמ״ה* קבלתי מיודעי חכמת האות יסודי האותיו׳ ומשקליו וחלקיו וכחותיו והיא חכמה נפלאה אשר עמה יוכל האדם להבין רזין סתימין וטמירין ודברים עליונים ונפלאים והיא חכמה ארוכה מארץ מדה ורחבה מני ים ולא השיג לפניך רק יסודי האותיות וחלקי יסודותיו ומספ׳ כחותם דרך כלל בקצור מהקצור וישמע חכם ויבין בדעתו בנעימות החכמה ויקנה לו רב בדמים יקרים שילמדנו אם תמצאהו וזהו סידורן:

*א ה ט מ פ ש ן*  אלו הם אותיות כלם מיסוד האש 
*ג ז כ ס ק ד ף*  אלו הם אותיות כלם מיסוד הרוח 
*ד ח ל ע ר ם* אלו הם אותיות כלם מיסוד המים
*ב ו י נ צ ת ף* אלו הם אותיות כלם מיסוד העפר

*ודע* שכל אות ואות יש בה כ״ח מדרגות כיצד אות *א* שהיא אות ראשונה מאותיות יסוד האש יש בה כ״ח מדרגות באש שבה עד שמדרגת כ״ח אינו כל כך אש תקיף ואעפ״י כן מדרגה זאת נחשבת ראש לאות *ה* מיסוד האש אשר אחר אות האלף ובאות ה׳ עצמה יש בה גם כן כח מדרגות באש שבה ומדרגת כ״ח שבה אינו אש תקיף כל כך כפי בחינתה ועם כל זה מדרג׳ הכח שבה שהיא מדרגה חלושה היא ראש לאות ט׳ הבא אחריה ובאות ט׳ יש גם כן כ״ח כחות כמדובר וכן בשאר אותיות האש כסדר זה וכן באותיות יסוד הרוח והמים והעפר וזהו נקרא משקלי האותיות שכדי ליכנס בחכמה זו צריך תחינה שירגיל בדעתו שקלי כל אות וחלקי חלקיו וכחותיו כמה נופלת כל אחד מחברת בכל יסוד ומשם יבא להבין ולבדוק בשם האדם מה מעשיו כדר׳ מאיר דהוה בדיק בשמיה והוא שהיה בקי בחכמה זו והיה שוקל מספר יסודי אותיות שבשם כמה חלקי היה בהם מאש או מרוח מים ועפר וכפי היסוד הגוברים חלקיו אם מאש אם מרוח אם ממים אם מעפר שכל יסוד מורה על דבר אחר על הצדקות או על הרשעות וכן על כל פרטי הדברים והמעשים והיה שוקל אם חלקי האש שבו או הרוח או המים או העפר הם מהחלקים הקלים או הקשים או כמה יש מזה או מזה ועל ידי שקלי אלו היה מכיר בשמו של אדם מה מעשיו:

*ובזה* נתבאר לי המאסף ג״כ הקושי העצום שנתחבטו בו המפרשים ז״ל עיין בספר יד יוסף ז״ל דאין ר׳ מאיר ~הזה~ {במהדורת לעמבערג: הוה} בדיק בשמי׳ שהרי יש שמותיהם נעים ומעשיהם נעים כשמו׳ השבטים ויש שמותיהם כעורים ומעשיהם כעורים כמרגלים ויש שמותיהם כעורים ומעשיהם נעים כשמות עולי גולה ויש שמותיהם נעים ומעשיהם כעורים כעשו וישמעאל וכו׳ ומקשים וכיון שיש שמות כעורים ומעשיהם נעים איך ר״מ היה בודק בשם דאפשר שאעפ״י ששמו כעור מעשיו נעימים:

*והנה* בזה יתורץ דכוונ׳ בדיק בשמיה הוא במשקל אותיות שבשמו כפי חלקי היסודות וקלותם וחלקי חומרותיו:

*ובזה* תבין חכמת אדם הראשון ששם שמות לכל נברא ושיבחו הקב״ה על זה לפני מלאכי השרת כאחז״ל כי הבין בכל ברי׳ חלקי משקלי יסודות׳ חלקי החמורים והקלים וכפי חלקי יסודותיו קראו שם באותיות מורים על חלקי פרטי עירוב היסודות שבו וכן על דרך זה בדקות ההשכלה ועיין בר׳ בחיי ז״ל פ׳ חוקת דף קפ״ח ע״א שהשכיל אדם הראשון בחכמת האותיות לקרוא השמות כפי טבעי הבריות בגבורה וקלות ואכזריות וכו׳ ועיין גם שם בפ׳ בראשית:

*כיצד* אמרו בגמרא על השלם שאמר לחבירו הב לי ידך הב לי ידיה ואוקמיה וכי בנתינת היד יש יכולת להקימו ~מחלייו~ {במהדורת לעמבערג: מחליו} אלא ה״ב ל״י י״דך ר״ת *הי״ל* והוא שם היוצא מפסוק ויסע כדאית׳ בזוהר פ׳ בשלח והשם שם כסדר זה *יל״ה* אך החכם הפך אותיות השם שכמזכירים השם בהיפוך אותיות פועל מיד כנודע וכיצד הקימו בזה השם שהנה ראה לחולה שגברו עליו יסוד המים ויסוד העפר שכשגוברים אלו היסודות על יסוד האש מיד מת לפי שהחום טבעי הוא חיות הגוף כנודע עד שהפילוסופים קראו לחום טבעי מזון הגוף ולכן כשאדם מת אינו חם כלל וכו׳ לכן הפך השם כזה *הל״י* להגביר יסוד האש על יסוד המים והעפר לפי שאות *ה׳* היא אות מיסוד האש ואות *ל׳* מיסוד המים ואות *י׳* מיסוד העפר לכן הפך אותיות השם כזה *הל״י* לשים אות ה׳ שהיא מיסוד האש על אות ל״י שהם מיסוד מים ועפר כדי להמשיך עליו החום טבעי ולזה אמר ליה הב לי ידך לכוין בשם זה ואמרו ה״ב ל״יה י״דיה שר״ת גם כן השם הנז׳ לרמוז שגם החולה עצמו סייע עצמו בשם עצמו ומקשה בגמרא וליקום הוא בעצמו ותירץ אין חבוש מתיר עצמו שהן אמת שהקים הוא לאחרים על ידי השם הנז׳ אמנם לעצמו אינו פועל כי כיון שהוא חבוש בחוליו אינו יכול לכוין בשם בכל כוונותיו וחלקיו כי אם שיבא אחר שיכוין בשם ויקימנו ואז מועיל גם כן קצת שהחולה מסייע עצמו:

*כלל* העולה שכל העולמות וכל אשר בהם מתנהגים באותיות התורה והם כנשמה לגוף לטלטלו ולנענעו ולהחיותו וכן כל התורה כלה שמותיו של הקב״ה:

*ומובנין* ע״פ חכמה זאת כיצד אם ~תקם~ {במהדורת לעמבערג: תקים} ~חל~ {במהדורת לעמבערג: על} {במהדורת אזמיר: חלקי} יסודי אותיות שם הויה כמה חלקים יש באותיותיו מכל יסוד תמצא דרך משל בכלל חלקי יסודי אותיות בראשית חלקים יסודי שם הויה ונמצא שבראשית שם הוא שהרי כלול בחלקי אותיותיו חלקי יסודי שם הויה ואם תכתוב תיבת בראשית במלוי אותיות תמצא בחלקי יסודי אותיותיו חלקי יסודי שם אלהים או אדנות וכדומה וזה מורה יסוד גמור שבמלת שרמז שם חלקים יסודי אותיות הויה שם תמצא גם חלקי יסודי שם אחד משמותיו וכן תמצא כל שמותיו בכל תיבה ותיבה ע״י מלוי או מלוי דמלוי או בתיבה עצמה בכל התורה כלה ונמצא כל התורה כלה שמותיו של הקב״ה היא בדרך יסודי האותיות וחלקיו וכחותיו:

*וכן* תמצא בר׳ חנינא בן דוסא דאמ׳ מי שאמר לשמן ~וידליק~ {לשון הגמרא: וידלוק} יאמר לחומץ ~וידליק~ {לשון הגמרא: וידלוק} שבדברים אלו מי שאמר לשמן וכו׳ באותיות תיבות אלו יש האותיות של שם הפועל למלאכה זו כנודע למבינים בחכמה זו ותלוי השם הזה ע״י חכמה זו להסתכל בחלקי היסודות של האותיות להתגבר זו על זו לפעולה ובכוונת באותיות השם הכלול באותם הדברים שמוציאין מן הפה תפעל הפעולה כגון כאן שאמר מי שאמר לשמן ~וידליק~ {לשון הגמרא: וידלוק} שבתיבות אלו כלולות אותיות השם ועל דרך זה כל הנסים הנעשים על ידי השלמים כי הקב״ה מתרומם ומתגדל כשהצדיקים מכירים בשמותיו הקדושים וכמשה רבע״ה שקרע הים בשם ע״ב כנודע מצורפת חכמת האותיות שיגברו יסודותיהם על חלקי יסודי אותיות הים והמים ליבשה בכח השם וכבר אמרתי לך דחכמה זאת עמוק עמוק מי ימצאנ' דצריך זכירה גדולה שלא יטעה בחלקי חלקי יסוד האותיות ומדרגת כחותיהם וצריך דקות דעת מאד וזה שכתבתי לך הוא התחלת משל להשכילך כיצד מתנהגת חכמה זו:

*רבינו בחיי* ז״ל פ׳ זאת הברכה דע כלל זה אות התיו משמשת במקום ה״א בלשון תרגלתי לאפרים כמו הרגלתי וכן אם אתן שנ״ת לעיני כמו שינה לעיני וכן בקהלת עושה רע מא״ת הרי תי"ו במקום ה״א וכן מצינו הא משמשת במקום תי״ו ישימו קטורה באפך שהוא כאלו אמר קטרת וזה לפי דעתי מסור הלשון כי הה״א סי׳ לנקבה כגון אמרה שמרה קראה וכן לכל הפעלים ולכך הטילוה באחרונה ויש בזה רמז לה״א אחרונה שבשם והתיו ג״כ סי' לנקבה למדבר בנסתר ולכך שתי אותיות אלו משפט אחד להן לפי ששתיהן מורות על הנקבה וכבר ידעת כי התיו אחרונה לכל האותיות:

*אמ"ה* משפט אחד לאות התי״ו וה״א התיו משמש במקום הא והא במקום תי״ו לרמוז על היחוד הגמור בלי קיצוץ ופירוד כי התיו הרומז לתפארת ישראל והא הרומזת לשכינה הכל יחוד אחד ותפארת נקראת מלכות ומלכות נקראת תפארת וכמו שכתבו המקובלים ז״ל על פסוק תפארת אדם לשבת בית דאפיקי האשה כאן בלשון זכר שהוא אדם לרמוז על היחוד הגמור כי תפארת שהוא כינוי אל הזכר היינו מלכות ומלכות היינו תפארת שהרי שם אדם כולל השני בחינות:

*מגלה עמוקות* אופן ס״ט משה היה מושלם בכ״ב אתוון ולא יחסר אפילו אות אחד כעובדא בזוהר פרשת ויקהל שאמר ר׳ שמעון יוסי אנת חסר אות חד בדיוקנך כמו שהיה מושלם במרכבה העליונה שנברא האדם בכ"ב אותיות שהם סוד רכב אלהים רבותים אלפי שנאן כנגד כ״ב אותיות התורה:

*ס' התמונה* יש לאלף שני צורות האחד *יוי* כזה *א'* והיא בסוד החסד והצור׳ השני׳ היא יוד כזה *א'* והיא בסוד הדין וסימנן *אחד* ר״ת של אחד אלף חסד די"ן והוא נרמז בסוד הוא חסד *ף* מאלף הוא דין ומזה הטעם אין *ף* בי״ח ברכו׳ ובברכת המזון מעבירין ה*ף* שהיא האף שהוא א*ף* שטן קצ*ף* כדאיתא בכלבו:

*שם* אופן קס״ב בבריאת העולם קודם חטא אדם הראשון היה האלף כדמות *יוי* כי הוא ו׳ האמצעית היתה זקופה כעמוד כי השני ~יוד ן~ {במהדורת לעמבערג: יודין} הם שני עיני׳ וה״ד הוא החוטם בסוד פרצופי אדם בשיעור קומה וזה הסוד וייצר בשני ייודים וא״ז ולאחר שחטא אה״א נתעקם הו׳ ונעשה התמונה כמו יוד *י׳* למעלה *ו׳* באמצע *ד'* למט׳ וזהו סוד יתום ואלמנה יעודד יתום הוא יסוד. אלמנה הוא מלכות בסוד יכי״ן וצדי"ק י"לבש צדיק הוא יסוד ילבש הוא סוד מלכות כי מתחלה היה *יוי* אכל ודרך רשעים יעות ר״ל נרגן מפריד אלוף ונעשה תמונת יו"ד וצורת *י׳* התחתונה שהיא כדמות *ר׳* גם היא כדמות *נ'* כי ההפך של *ר'* היא *נ'* וזהו סוד כל מעשה בראשית בצביונן נבראו ובדעתן ובקומתן נבראו וזהו סוד צדקת׳ צדק לעול׳ כי העולם נברא בצדק ר״ת של צדק צבי״ונים דעת״ם קומ״תם שהם סוד נר״ן צביונם הוא הנפש דעתם הוא הרוח קומתם היא הנשמה שהוא סוד שיעור קומה שנאמר וכל צבאם אל תקרי צבאם אלא צביונם וקשה הא כתיב צבאם אלא כי תמונת אלף היא *יונ'* א"כ הוא כאלו נכתב צביונם וכו׳:

*זוהר* (פ' ויקהל דף רי״ד ע״א) בסטרא דקדושה גרעין ליה אתוון ואתוסף קדושתיה ודא דכתיב על י״ב בקר גרע מם דלא כתיב שנים אלא שני: ולסטרא אחרא יהבין ליה תוספת אתוון דכתיב ויעש יריעות עזים לאהל על המשכן עשתי עשרי יריעות תוספת אתוון ואיהו גריעותא:

*אמ"ה* והלא לאברהם ולשרה נתוסף להם אות לתוס׳ קדושה וכן ליוסף עדות ביהוסף שמו' על שקדש שם שמים כאחז״ל וכן ליהושע וליתרו על שוותר פ׳ אחת בתורה וכן דויד ביוד לתוספת מעלה ולעפרון נחסר לו אות על שהיה בו עין הרע הרי שתוספ׳ אות היא ~מעלהו~ {במהדורת לעמבערג: מעלה} ~קדושה~ {במהדורת לעמבערג: וקדושה} והדבר בהפכו:

*ונראה* שתוספת אות בשם האדם הוא מעלה וקדושה אמנם תוספת אות אל כל דבר הוא בהפך ואין להקשות ממה דאמרינן בתקונים דמטטרון בלי יוד הוא יותר מעלה ממיטטרון ביוד דשאני מלאך שאינו בעל בחירה ורצון רק מוכרח והשם בו הוא כדי להכיר בו בשם שאר הדברים שהשם בהם כדי להשתמש ולהכיר באותו דבר ע״י השם:

*ס׳ התמונה* אות ך׳ מורה על סוד ספירת כתר וזהו שאמר הקב״ה לאברהם אל הארץ אשר אראך כו׳ (מ"ע אופן קע"ט):

*סודי רזיא* בארון וכפרת וכרובים אין *ף'* לומר כי היה ראוי קול ה׳ שעל הארון וכפרת וכרובים להתפשט לכל צד מבית המקדש ת״ת תחומי שבת כמנין *ף׳* אבל לעתיד כתיב הרחיבי מקום אהלך ויתפשט ירושלים כל צד ת״ת תחומי שבת ואז ימלא כבוד ה׳ את כל הארץ (מ"ע אופן קנ"ה):

*מגלה עמוקות* (אופן קס״ו) ד' אותיות רבתי הם בראש הספרים *ב׳* של בראשית *מ'* של משלי *ש'* של שיר השירים *א׳* של אדם שת אנוש אלו ד׳ קליפות *במש"א* ר״ת בו"ר שו"ר מב״עה א״ש:

*שיח יצחק* מצאתי כתוב בכתבי האר״י ז״ל על מאמר רז״ל אין תחלת דינו של אדם אלא על דברי תורה טרם כל שואלים לאדם אם יודע האל״ף בי״ת להראות באצבעותיו כל אות ואות מן כ״ז אותיות שבאלפא ביתא בידו שאין שם ספר ולא פנקס אלא כל האותיות רמוזות בפרקי אצבעותיו ועל ל׳ פרקי אצבעות ידי האדם נאמר זה ספר תולדות האדם מפני שבאצבעות רמוזות כל אותיות שבתורה ע״כ ועל זה כתב בספר שיח יצחק דזהו שאמרו חז״ל אשרי מי שבא לכאן ותלמודו בידו דייקא:

*אמ״ה* כיון שאותיות התורה רמוזים בידים כמדובר לזה אמרו חז״ל ידים עסקניות שכיון שהאותיות רמוזות באצבעותיו חיות הנה ואינן שוקטות ושולטות בכל מקום וגם על זה אמרו חז״ל כל ~המרים~ {לשון הגמרא: המגביה} יד ~לחבירו~ {לשון הגמרא: על} אע״פ שלא הכהו נקרא רשע כמו זר נחשב שבעבור הרמת יד בלבד שיקרא רשע אלא נקרא רשע על שנשתמש באותיות התורה הרמוזות בידו בהוציא אותם לבזות חבירו בהרמת ידו:

*ס' קול יהודה* הביא דברי רבינו סעדיא גאון ז״ל וז״ל נתן הקדוש ב״ה כח
באותיות שאדם בורא מקרקע מגובלת וקוברה בקרקע ועושה עיגול וגלגל סביב לבריאה ואומר בכל היקף אלפ' ביתא וכן תס"ב פעמים לתס״ב אלפא ביתות ואם הולך לפנים הבריאה עולם לחיים על ידי כח אמירת האלפא ביתות שנתן בהם הקב״ה ואם ירצה לסתור מה שברא יחזור לאחוריו בעיגול הליכה באמירות האלפא ביתות ותשקט הבריאה מאליה בקרקע ותמות:

*אמ"ה* בענפים אחרים כתבתי מספר הקנה ענין נפלא ונורא מענין בריאת אדם בצירוף אותיות וכו׳ גם ראיתי בכ״י ושמעתי על פה מנער א׳ מרואי פני המלך שנמצא הרוג והעלילו על היהודים שהרגוהו ונמצאו בסכנה גדולה עד שהוצרך חכם אחד מקובל להחיותו כדי שיגיד מי הרגו כתב במצחו אותיות *אמת* ועמד על רגליו והגיד לפני המלך מי הרגו וכיון שהגיד מחק החכם אותו האלף מתיבת אמת ונפל ומת ונתפרסם גדולת מעלת אותיות תורתינו הקדושה לפני עמים רבים והיה קידוש השם גמור:

*חייט* על מערכת האלהות פ' מערכות השמות אמר שהאותיות באו מספירת הבינה והנקודות מהחכמה והטעמים מהכתר הביאו בעל ספר מצרף לחכמה דף י׳ ע״ב וקאמרי שמתבטל בזה דעת הבחור המדקדק דקאמר שהנקודות והנגינות הם מהמוצאות האחרונים והסכים שאחר ~חתימה~ {במהדורת לעמבערג: חתימ'} הגמרא שמא ~ושקודם~ {במהדורת לעמבערג: יש קודם} היו קוראים הקריאה הנכונה בקבלה אבל לעולם ספרי הנביאים כלם היו בלי ניקוד וטעמים אך בעל המסורת שהם אנשי טבריא הבקיאין מאד במקרא וצחות לשון מכל היהודים כאשר העיד עליהם רבינו יונה המדקדק הם שתקנום על ~הסרר~ {במהדורת לעמבערג: הסדר} עם כל זה הוא בעצמו הקדים בתחלת דבריו ואמר ז"ל מי שיוכיח היות דעתי זאת נגד דעת רבותינו יבטל רצוני מפני רצונם ועוד ראיה על ביטול דעתו שהבהיר והזוהר והתיקוני ור׳ נחוניא בן הקנה שהיו לפני חיבור המשנה דברו סודות עמוקים על הנקודות:

*צפנת פענח* כתיבת יד אותיות התורה נחלקי׳ לשלשה חלקים תשעה באחדים ותשעה בעשרות ותשעה במאות והנה לך סידורים א ב ג ד ה ו ז ח ט הרי תשעה של אחדים י כ ל מ נ ס ע פ צ הרי תשעה של עשרות ק ר ש ת ך ם ן ף ץ הרי תשעה של המאות פקח עיניך סוד אלו האותיות היאך רומזי׳ האחדות שסוף המספר ט׳ וחוזרים לאחד וכך הוא עכשיו מורה צורה אלו החלקים ט׳ תחזור ליוד והיא אחד סוף החלק השני הצדי תחזור לקוף שהוא אחר סוף החלק השלישי היא הצדי ארוכה והיא תשע מאות שכך הוא סוד המספר של האותיות תי"ו ארבע מאות ך ארוכה חמש מאות מם סתומה שש מאות ן ארוכה שבע מאות ף ארוכה שמונה מאות ץ ארוכה תשע מאות תחזור לאלף שהיא הראשונה:

*אמ״ה* ולכך חותמו של הקב״ה אמת שמספרו במספר קטן עולה ט׳ ואמת ג׳ אותיות רמז לשלשה חלקי האותיות אלף מהאחדי׳ מ״ם מהעשרות תי״ו מהמאות החוזרים לאחד ומורים האחדות כמדובר והג׳ חלקי האותיות הם מ״ט ט׳ אותיות שעולה כ״ז מספר אותיות התורה הרי שבחותמו של הקב"ה שעולה אמת ט׳ רומז האחדות ושלשה חלקי אותיות התורה ולכך העוסק בתורה נקרא אמת שכיון שהוא אחוז בתורה הוא אחוז בחותמו שנקרא אמת ולכך דובר שקרים לא יכון דאין אותיות התורה בעזרתו שהם אמת והאמת מנגד את השקר ומפילו ארצה ובענפים אחרים בשנים או שלשה ענפים הארכתי בענין אמת חותמו של הקב״ה שעולה ט׳ עיין במקומו ותראה נפלאות השם: ובזה ניחא דגוזרי גזרות שבירושלים היו נוטלים בט׳ ודו״ק:

*חסד לאברהם* (נהר ו׳ עין יעקב) לבאר בריאת גוף ונשמה ודע כי אין גוף נפש רוח ונשמה אשר לא נבראו על ידי כ״ב אותיות התורה וכל א׳ מהם יש לה כ״ב אותיות התורה והם בפנים של אדם ועוד האדם ~שוכך~ {במהדורת לעמבערג: שזכך} עליהם דוגמת מסך הרקיע ואמנם הצדיקים יש בנפשם להאיר מתוך העור שבפניו ולחוץ ולעבור האותיות דרך העור בהתגלו׳ לעין הזוכה לראות מן האותיות הפנימיות וזהו הענין שהיו הראשונים רואים כתוב העבירות שבמצח האדם וגם עתה הצדיקים רואים האותיות ההם:

*כתיבת יד* אני אעביר כל טובי על פניך עולה כ״ז כמנין אותיות של תורתינו
הקדושה *ופני* ל״א יר״או למפרע אוריאל:

*אמר* ישעיה הגידו האותיות לאחור וכו' הזכיר שלשה פעמים אותיות הגידו האותיות לאחור כנגד תשעה אחדים א ב ג ד ה ו ז ח ט ואותיות ואשר תבואנה נגד תשעה עשיריות י כ ל מ נ ס ע פ צ האותיות שאלוני על בני כנגד תשעה מאות ק ר ש ת ך ם ן ף ץ מוהר״ר חיים אלפואל:

*אמ״ה* יתחלקו אותיות האלפא ביתא תשעה תשעה לפי שהיא תורת אמת שעולה תשעה במספר קטן ומספר הט' לעולם עומד ואין לו נפילה ככתוב בחיבור זה מהקדמת ספר השפע טל ז״ל עיין לעיל:

*שם ב׳* יש בה שלשה חליות כנגד ג׳ דורות שנשטפו במים שנבראו ביום ב׳ דור אנוש דור המבול דור הפלגה *ב'* שני בתים יש לאדם בטן וקבר מבטן לקבר ~אובל~ {במהדורת לעמבערג: אוכל} בבטן גדל בקבר כלה:

*שם ג'* שלשה דברים מחתכין הדבור ואלו הן הלשון והשפתים והשינים ~מה~ {במהדורת לעמבערג: פה} נגד הים אלו פינו מלא שירה כים לשון נגד הגלים ולשוננו רינה כהמון גליו והשינים נגד החול מה חול גדר לים כך השינים גדר ללשון מה הים נובע כך הפה מה הים אין מתמלא מן הנחלים כך אין הלשון יגע מלדבר ועין לראות ואזן משמוע מה הים אם יתבקע אחד מן הנהרות יחרב העולם כך אם נפתח אחד מנקביו של אדם אין יכול להתקיים מה הים אינו סובל דבר מאוס שנא׳ ויגרשו מימיו רפש וטיט כך הפה קאה כל דבר נמאס:

*מגלה עמוקות* (אופן קס״ו) ד׳ אותיות הם דכתיב הם בראש הספרים והם *במשא* ב׳ של בראשית מ׳ של משלי ש' של שיר השירים א׳ של אדם שת אנוש בדברי הימים והם מהאותיות של אלפא ביתא רבתי הם כנגד ארבע קליפות *במשא* דאינון בו"ר שו״ר מבעה אש דאינון אותיות עומדים עליהם כנגד׳:

*ס' הפליאה א׳* יש לה שלשה סדרין ראש ואמצע וסוף ראש הוא הצד העליון שהוא ארוך ומורה על ממשות החכמה ~וזכרון~ {במהדורת לעמבערג: וזהרון} הכח שהיא נאצלת ממנו והאמצע מורה על ממשות השכל המתרב׳ מהחכמ׳ והסוף מורה על המדה המתרב׳ מן השכל ועל כן צורתה מזמנת להבין מעשה עליונים והיא התחלת לימוד התחתוני׳ על כן נעשת דבר אחר והם בכבוד ודע׳ אלו השלשה סדרים שפע מוחלק ויונקים כח מזה החלק מצד השואתם ובזכרותם ובזיוין נקביהם בית קיבול לכח נאצל והנפרד מהם שהיא הגבל׳ הנראים בתוך עשר ספירות שהיא כלל לכל ענפי החכמ׳ שהם נשרשים בשורש העליון אצל הכתר כדי למשוך כח חיזוק בכל הספירות:

*ב'* יש לה שני צדדין בממשותה יוצא מן הצד השני מלפניה ומלאחריה והיא פתוחה כדי לקבל תוספ׳ רוח הקדש מצד האחד נמצאת הא׳ כמו הרב המשים דברים בפני התלמיד שהוא הב׳ וצורתה פתוחה מזומנת להכי׳ צורת האחדות וזה ביאור ענינה ותכונת ראיותיה בהכנת החכמ׳:

*ג'* יש לה שלשה צדדים במטה האחוז באמצעתו דוגמ׳ של זוהר ועשויה לקבל שפע משלמעלה ממנ' והיא פתוחה לפנים כדי להשפיע מאותו הכח שבאותיו׳ שלמטה ממנה ויש לה חלון בדוגמתא מפני שכל האותיות הם צורות עומדות בהשואת החלונות שנבראו בתוכם כמו איספקלריאות מאירות דומות לזכוכית צבוע במיני צבעונים מזומנים למאור ולגזור בהם מעשה:

*ד'* יש לה שני צדדין צד נטוי וצד סמוך והוא דפוס להשלים בה חומר היסודות דבוקה באמצע הגימל והחלון יש בו ממשות להכיר מכל צדדיו מלמטה ולא מלמעלה ועל זה נקרא מהות היצירה:

*ה׳* דוגמתה פתוחה כדי לקבל שפע מכל צד ופתוחה כנגד פניה כדי שיהו יונקות כל האותיות ממנה בדרך שפע ויניקם והיא סתימה מלמעלה כדי שלא יתפשט השפע לצאת חוץ ממנה:

*ו׳* היא עומדת בצורה זו למצוא בה דוגמא נסתרת ונכרת בזאת הצורה:

*ז׳* עומדת בזאת הצורה כדי לתת השנאה וחילוק לעולם הנאצל והנעשה מן החומר:

*ח׳* נקראת כך על שהיא דפוס לסבת הגולם גולם רוחני וגולם גופני דמות הח׳ היא צורה לכל הדברים שהם בעלי חיים ועל כן נקראת בלשון חיים:

*ט'* היא כפופה מלפניה וזקופה מכל צדדיה וממנה מתאצלים כל הדברים שהם לבוש השכל והמדע ר״ל שהם נסתרים בתוך הכתר:

*י׳* היא צורה רוחנית מקבלת שפע ברכה ונעשית השואה לעולם וכלם יונקים ממנה והיא כובשת כלם ונעשה כמו דמות וצורה זקופה דוממת ויושבת בראש ונעשה ראש לכלם והיא עם כלם וחוץ מכלם והאותיות האחרות הם נסתרות והפוך תכליתם עד הש׳ שהיא קשר של תפילין שכך הוא כ״ב אותיות והשואתם והכנתם ואותיות הפוכות משתנות בהם כלם הם ששה קשורות זו בזו לגמור פועל ולהכין מעשה וזהו קשר של תפילין ר״ל שכלם דבוקות בכח הש׳ ובכח התיו ונעשית ה"א ראש לכלם והיות כלל כלם מודה על קדמותו של הקב"ה וזהו שאמר וראית את אחורי ופני לא יראו כלו' השגת מה שהוא קודם מציאותי אי אפשר כדי שלא תאמר עלי כשאר כל האחדים פלוני יצא ממקום פלוני ומקור פלוני ממקור פלוני והנה נמצא היחוד חול ומקום הקדושה בלוע כמו החרב הבלוע בתוך נרתקו הענין השלישי נקרא חכמה מפני שהיא מסותרת באמצעות הכתר כמו החיך בפה וזהו חכ״מה וכתר שלמה ע״ה חכו ממתקים מורה על פנימיות החכמה עם הכתר הענין הד׳ נקרא חכמה מפני שהיא בכת״ר וההו״ד וההדר נעשו דבר אחד והכל קשור זה בזה הענין הה' נקרא חכמה מפני שהיא נאצלת בזיו זוהר גדול מהכתר ונעשו עמה ספירות מיוחדות זהו שאמרו קודם שברא הקב״ה את עולמו היה בונה עולמות ומחריבן עד שחדשן הקב״ה והוציא כנגדן את האותיות וכל אות ואות נקרא נתיב ממוצע והנתיבות הם דרכי החכמה והכל כאחד נקראים שלום שנאמר דרכיה דרבי נועם וכל נתיבותיה שלום:

*כ׳* הדרכים והנתיבות נטעו מן הא׳ כי הכ' של כ"ב אותיות נקרא כבוד והיא צורת שכל קבוע והוא הנתיב שלה:

*ל'* היא צורת אור מופלא עומדת כמו מראה השכל שהכל נראה מתוכו והוא נתיב שלה:

*מ׳* הוא אור צח פתוחה והמ"ם האחרת סתומה והכל דבר אחד והנתיב שלה נקרא אור צח ומצוחצח:

*נ"ן* הם שני דברים כנגד אור הנתיב הנסתר ותכונת הקדמון ונעשה הכל דבר אחד על כן נקרא משה נאמן והוא מגזרת אמונה ר״ל אבי האמונה שמכחו האמונה נאצלת ~והיא~ {במהדורת לעמבערג: והוא} נאמן בבריותיו:

*ס׳* הנתיב השלם הוא אור בהיר מפני שהיא מחופפ׳ בסתימותה מכל ~צר~ {במהדורת לעמבערג: צד} והוא הנתיב שלה:

*ע׳* הוא לשון עבודה ועל זה נקרא הנתיב שלה הנוגה ויש לה ב׳ ראשין והיא גוף עומד פתוחה לקבל פועל המעש׳:

*פ"ף* הם ענין אחד ונקראים צורת שכל ובנתיב שלהם נקרא אור הגדו״לה הנקרא חזחזית כלומר מקו׳ מוצא חזון החוזים:

*צ"ץ* הם מושכל והנתיב שלהם נקרא גלגל המרכבה והוא המקום הטהור ששם משתנים כל דברי הטהרה והוא המורה עליהם:

*ק׳* ענין וצורה של זוהר שמשם היו לוחות הברית שנתנו על ידי משה רבע״ה ועל כן נקרא הקב״ה אלהים קדושים שהוא קדוש מכל מיני קדושות והענין והנתיב של אור כסא הכבוד:

*ר׳* הוא ענין יסוד ההויות הנתיב שלה שמיוסדים בהם כל ההויות שבעולם:

*ש׳* כבר אמרתי שהיא דמות קשר של תפילין והנתיב שלה ממשות הפעולה:

*ת׳* היא כנגד תיק של תפילין והנתיב שלה נקרא ~תשולם~ {במהדורת לעמבערג: תשלום} העשיה הרי ענייני האותיות חבשן הקב"ה באמצעות החכמה ונעשו הם והיא דבר אחד גלוים ונסתרים אחוזים בשורשי הכתר ועל זה קרא הקב״ה לכלם בשם אחד והוא שם החכמה שנאמר ה׳ בחכמה יסד ארץ והנה ב׳ בראשית וגודלו ידוע:

*סודי רזא* סוד מם פתוחה היא בימין הכסא ומם סתומה משמאל הכסא בסוד ~ממשלתך~ {לשון הפסוק: וממשלתך} בכל דור ודור וכו׳:

*פ״ר אליעזר* חמשה אותיות שהוכפלו בתורה הם לשם גאולה וכו׳ ולא נמסרו אלו האותיות אלא לאברהם ואברהם ליצחק ויצחק ליעקב ויעקב ליוסף ויוסף לאחיו ואשר לבתו סרח וכשבא משה ואהרן ועשו את האותו׳ אמרה סרח אין ממש באלו האותו׳ וכששמעה פקוד יפקוד האמינה להם ואמרה אבי מסר לי שני פהי״ן והיינו פקד יפקד ומצינו למדים כי לא בפירוש מסר אשר לבתו פקוד יפקוד אלא מסר לה שני פהין וכששמע' פקד יפקד שמעה ונזכרה הלכה:

*ספר החייט* (דף כ"א ע"ג) אותיות מנצפ״ך משתמשות בסוף התיבה כי להן עשר ידות על אותיות אחרות וגם צריך לסתום הפרצות ומקום החלושים שלא יכנסו הגנבים כי פרצה קורא לגנב כך ספר תורה צריכה פתוחות וסתומות כדי שהשטן לא יכנוס דרך שם וכו׳ אותיות הכפולות לעולם באו בסוף התיבות מפני סמאל וסיעתו שלא ירגישו כלום ולא יקטרג ועוד האותיות האלו מורה דין גדול והוא ככלי זין לכך באים תמיד בסוף מלה כמו כלי זין ובליסתראו׳ המונחים סביב הבית והמגדול:

*ס׳ החסידים* (סימן תת״שסא) לפי שאות ף׳ מצויה בשם של מלאכי חבלה כגון אף זעף שצף קצף נגף אגף רשף לפיכך לא תמצ׳ *ף* בשום תפילה לבר מתפילת מוסף שעל כרחך אתה צריך לומר מוסף יום פלוני הזה נעשה ונקריב לפניך:

*מגלה עמוקות* (אופן קע"ט) בשם של ע"ב יש בו כל ~כך~ {במהדורת לעמבערג: כז} אותיות שבתורה חוץ מאות *ג'* וכן בשלשה פסוקי ימין שבתורה והם ימינך ה׳ נאדרי בכח נטית ימינך מימינו אש דת למו יש בשלשה פסוקים אלו כל אותיות שבתורה ולא נעלם רק אות גימל ~לו כן~ {במהדורת לעמבערג: וכן} בפסוק וללוי אמר תומיך ואוריך נעלם אות *ג* וכן בפסוקי ארון וכפורת וכרובי׳ וכן בפרשת סוטה וכן בכל תמנייא אף באות *ק* וכן בי״א סליחות שהתפלל שלמה על בית המקדש ה׳ במלכים ו׳ בדברי הימים בכל אלו אין בהם ג׳ כי אות ג׳ מורה על הגאוה ועל הגדולה והקב״ה שונא גאים וטעם העלמת אות ג׳ בפסוקים אלו דוקא ע"ש:

*מפרשים* ויקרא טעם אלף זעירא נשאר ~ויקרא~ {במהדורת לעמבערג: ויקר} לשון נתקררה דעתו שמתחלה היה משה מצטער על שנלקח הכהונה ממנו וניתנה לאהרן עכשיו שמשתמש היה כלשון שמלאכי השרת משתמשי׳ אמר אהרן יהא כהן למטה והוא יהא כהן למעלה מאחר שהוא שוה למלאך:

*ס' מפליאה* כשעלה משה לרקיע מצא להקב״ה שהיה מחל׳ התורה לפרשיות ולפסוקים וראה פסוק של בראשית יש לו כח אותיות א״ל מה הם אותיות הללו א״ל אם יזכו האותיות האלו הם יהיה כחם א"ל משה להקב״ה זה הכח כח רבים או כח יחיד א״ל כח א׳ שאינו נחלק רק באותיות א ב ג ד העולים אחד א״ל רבוני דעלמא ולמה השלמת בראשית בפסוק עם י"ז אותיות א"ל כדי שיתחברו עם כח אותיות של פסוק בראשית ויעלו אדם לומר לך אימתי הוא אדם כשמצא חן בעיני השם ואם לאו אותיות י״ז שהם בגימט׳ אוי לומר לך אוי לנפשו:

*שם* בבא אברהם לעולם בלא ה' נורא גדול והנה נשלם בה' ויצחק לא נוסף ולא נגרע אבל נשתנה באות אחת צדי בשין וגם יעקב נשלם בואו והנה שלשה אותיות הן שין ויו הה ועליו העולם מתגלגל שנאמר הוא עמק שוה עמק המלך:

*ס׳ תמונה* כל האותיות הם כ״ב וירדו לשלשה כתות של ישראל שסימני כ"ל"י (כהנים לוים ישראלים) ובזה רמז השם לאברהם כה יהיה זרעך ר״ל זה יקרא כסא שלם ושם שלם:















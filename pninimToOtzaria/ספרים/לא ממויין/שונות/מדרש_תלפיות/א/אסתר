%% ענף אסתר

*ילקוט* אמרה אסתר רבש״ע שמא על שקראתיו כלב דכתיב הצילה מחרב נפשי מיד כלב יחידתי חזרה וקראתו אריה הושיעני מפי אריה:

*אמ"ה* קשה מה צד עון יש אם קראתו לאחשורו׳ הערל כלב שאמרה לפני הקב״ה שמא בשביל שקראתיו כלב אתה רחוק מישועתי ונראה שבהיות חושבו ככלב היתה מקטין את הנס שאינו דומה להציל׳ מיד כלב להצילם מפי אריה שמתגדל הנס ועוד שנראה ח״ו כמשפיל לישראל שמסרם הקב״ה ביד מלך פחות שפל ובזו{י} ככלב שהרי מצינו שהגדיל לפרעה ולנבוכדנצר לכבודם של ישראל שלא יהיו תחת מלך שפל כאומרם חז״ל:

*א"נ* יש צד עון בדבר על היותם כמו כפוי טובה עם מי שעשה עמה טובה שהמליכה תחת ושתי וחז״ל חייבו לומר גם לחרבונה זכור לטוב על אשר דבר טוב לפני המלך וחייבים אנו לו לברכו כדי לברוח ממדת היות כפוי טובה וכתב בספר החסידים שיאודי שעשה לו גוי מהטובות כשזוכרו צריך לומר עליו זכרו לברכה וכמה טרחוה חז״ל לתקן על יוסף שהיה נשבע חיי פרעה על שקר באומרו לאחיו חי פרעה כי מרגלים אתם שנמצא שהיה כפוי טובה כיון שפרעה עשה עמו חסד להגדילו ופירשו שעל האמת היה נשבע כי מרגלים ר"ת מ״בני ר״חל ג״נבתם ל״אורחת י״שמעאלים מ״כרתם ונמצא שעל האמת היה נשבע שהיה מרמז המאורע ברמז באומרו כי מרגלי׳ אתם ועוד תירוצים אחרים עיין בספריהם הקדושים וא״כ לא כהוגן עשתה אסתר לקרואתו לאחשורוש כלב ועוד שהקב״ה הזהיר למשה על כבוד המלכות דכתיב וירדו כל עבדיך וכו׳ וכתיב {קהלת י' כ'} גם ~במועדך~ {קהלת שם: במעדך} מלך אל תקלל: 



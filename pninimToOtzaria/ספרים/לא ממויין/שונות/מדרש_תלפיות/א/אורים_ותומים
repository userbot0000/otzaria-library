%% ענף אורים ותומים

*מנחה בלולה* פרשה תצוה ע״א מדף צ״ב) את האורים ואת התומים בגימט׳ שם בן ע״ב וכו' האורים בה״א הדעת ולא נזכרו עד עתה ולא שם עושיהם ללמדך שהיו מעשה שמים והיו כתבי שם המפורש הידועים לחכמי הקבלה האמיתית: 

*ולזה* היה החושן כפול שהיו נתונים בתוכו ולא ~הורשח~ {במהדורת לעמבערג: הורשה} שום אדם לשוטט בם בלתי משה אדונינו לבדו בעת נתינתם בתוכו וגם הוא לא ראה אותם אע״פ שהורשה מרוב קדושתן:

*וחז"ל* אמרו שאותיותיו היו בולטות בעת השאלה ולזה נקראו תומים שהיו תמימים במענה והיה צריך עדיין הכהן לסדר האותיות ולחבר׳ יחד לזה נקראו אורים שהיו מאירים עיני הכהן לחבר האותיות כסדרן:

*אמ״ה* מכאן תלמוד העונש החמו' המשתמש בשמות הקדש שהרי משה רבינו ע״ה אע״פ שהורש׳ לראותם כמדובר לא ראה אותם מרוב קדושתם ק״ו בן בנו של ק״ו שאין רשות להשתמש בהם ואם נשתמש עונשו רב ועיין בס׳ החסידים באיסור זה:


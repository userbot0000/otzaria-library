% אות אלף


%% ענף אב ואם וכבוד אב ואם

*בספר משלי* שמע בני מוסר אביך. מה שנפקדת במוסר בכבוד אב ואם בסיני נמצאת עושה כבוד אב ואם:

*אמר המאסף* נראין דברי המאמר זה סתומים וחתומים ומה שנראה לומר דידוע דכבוד אב ואם הם ממצות שכליות כנודע אמנם צריך האדם לקיים המצוה בעבור שהקב״ה צוה עליה לא בעבור שהדעת מחייבו לזה שאם עושה כן אין לו שום שכר כלל לזה קאמר שמע בני מוסר אביך וגו׳ כלומר שמיעה זו מאביך יהיה בעבור מה שנפקדת בסיני במוסר של כבוד אב ואם עשית כן לשמוע מוסר אביך בעבור שנצטויתה בסיני נמצא׳ אתה עושה כבוד אב ואם שאם שמעת מוסרו בעבור ששכלך מחייב לעשו׳ כך לא נחשב לך שקיימת מצות כבוד אב ואם: 

*עוד* נראה הדין היה נוטה שיהיה האדם חייב בכבוד אבי אביו יותר מכבוד אביו משום שאביו חייב בכבודו. וכ״ש הוא שיהיה חייב ואין הדבר כן אין האדם חייב להכיר ולכבד כי אם למי שהולידו והביאו לעולם. ולזה קאמר שמע בני מוסר אביך כלומר אין אתה מחוייב לדון סברות מדעתך כי אם לשמוע מה שנפקדת במוסר בכבוד אב ואם בסיני שנפקדת לכבד את אביך שהולידך ולא לאבי אביך יותר מאביך אע״פ ששכלך מחייבך כך אין אתה חייב לעשות כי אם מה שנפקדת בסיני שהוא כבד את אביך דייקא וכו׳ ואם עשית כן נמצאת עושה כבוד אב ואם אבל אם עשית בהפך שכבדת לאבי אביך יותר מאביך אע״פ שאביך שמח בזה בהיותך מכבד לאביך יותר ממנו עכ״ז לא קיימת בזה מצות כבוד אב ואם:	

*תוספות* מסכת סוטה הא דאמרינן אין אבא מזכי ברא כשאינו נוטל את שלו מתחת ידו ~בעו״הז~ {במהדורת לעמבערג: בעוה"ז} ואבשלום נטל את שלו מתחת ידו בעוה"ז שמת מיתה משונה ולכך הועיל לו תפלת דוד אביו דומיא דיהויקים שאמר התם שאמר על גולגולת זאת ועוד אחרת ולאחר מיתה לא מנו אותו ועוד אבשלום לא עבד ע״ז עי״ל הא דאמר אין אבא מזכ׳ ברא היינו לומר דוקא משום כבוד האב אין מונעים מלמנותו בלא תפלת האב אבל תפלת האב מועלת ודוד התפלל על אבשלום אבל ברא מזכי אבא משום כבוד הבן ואפי׳ בלא תפלה:

*אמר המאסף* מצי למימר עוד דאין אבא מזכי ברא הוא דוקא אחר מיתת האב והבן על דרך דאמרינן בחלק ברא מזכי אבא ואין אבא מזכי ברא כדכתיב ואין מידי מציל אין אברהם מציל את ישמעאל ולא יצחק את עשו וכו׳ ובכאן בדוד היה דוד בחיים והועיל להתפלל עליו להצילו מדינה של גהינם ולהביאו לג״ע אבל הבן מזכי אבא גם לאחר מיתה הבן:

*ילקוט* איוב דף רל"ח ע"א מי הקדימני ואשלם מי הוא שהקדים כבוד לאביו ולא נתתי לו בנים:

*אמר* המאסף מכאן משמע שהמכבד את אביו הקב״ה נותן לו בנים שיכבדוהו וא״כ קשה בפסוק כבד את אביך ואת אמך למען יאריכון ימיך ~דהו״לל~ {במהדורת לעמבערג: דהול"ל} כבד את אביך ואת אמך למען יכבדוך בניך. ונראה בשני פנים אחד בדחז״ל בן איש חי וגו׳ כל מי שמניח בן שהוא הגון אפילו אחר מותו נקרא חי ונמצא דאומרו למען יאריכון ימיך היינו שיהיה לו בנים מכבדים אותו על היותם צדיקים כמדובר ובהיותם הצדיקים נקרא חי גם אחר מותו ויש לו בזה אריכות ימים אין סוף באופן דאומרו למען יאריכון ימיך כולל בו שני למודים חד שהמכבד אביו ואמו זוכה לבנים שנית שהבנים הם צדיקים מכבדים אותו ונכון ודוק:

*עוד* נראה דלעולם המכבד אביו ואמו משום מדה כנגד מדה להיות לו בנים אך כונת הפ׳ באומרו למען יאריכון ימיך לומר כבד את אביך ואת אמך לפחות לתועלתך למען יאריכון ימיך דשלשה שותפים יש באדם הקב״ה ואביו ואמו וכשאין הבן מכבדם הקב״ה נוטל חלקו וחלק אביו ואמו מונח לפניהם כאחז״ל באופן שכל מי שאינו מכבד אביו ואמו גורם לעצמו מיתה לזה אמר כבד את אביך ואת אמך לפחות לתועלתך שלא תמות קודם זמנך למען יאריכון ימיך דכשיהיו לו בנים בהתכבד אב ואם אין צורך הכתוב לפרשו דמשום מדה כנגד מדה הדין נותן להיות לו בנים: 

*וכיון* דאתא לידן אל תקשה כמה וכמה מכבדים אב ואם ואין להם בנים והדבר בהפכו וכו׳ שדברי׳ אלו נעלמי׳ ממנו גלוים לפני הבורא אין להרהר אחר שאלו׳ אלו וכיוצא בהם כי הדברי׳ אמת הוא שכל מי שמכבד אביו ואמו זוכה לבנים ואותם שאין זוכים יש סיבה גלויה לפני הבורא כמדובר וכן במי שאינו מכבד אב ואם ויש לו בנים: 

*ס' החרדים* דף כ׳ ע״א בענין כבוד אב ואם אמר שלמה הע״ה עין תלעג ותבוז ליקהת אם יקרוה עורבי נחל ויאכלוה בני נשר וגו׳ ומעשה היה בימינו באיש שהיה זן את אמו רק שהיתה קלה ובזויה בעיניו לפי שנשאת לאיש אחד אחרי מות אביו והאיש הלך דרך ים ונהרג והושלך לים וחפשו היהודים לבקשו ומצאוהו על שפת הים ועין אחת מנוקרת שנקרוה העורבים:

*שם* דף נ׳ דרשו רז״ל בסוף מסכת כתובות את אביך לרבות אשת אביך ואת אמך לרבות בעל אמך וכל דאתרבי מאת דאורייתא הוא כדכתיבנא וכתב רבינו יונה בספר היראה דבכלל את אביך הוי נמי אח אביך ובכלל את אמך הוי נמי אחות אמך וכתב נמי הרב ר׳ ישראל בס׳ מנורת המאור נתיב י״ד דאבי אביו בכלל אביו וכן אם אביו ואם אמו בכלל אמו וכן אבי אמו והכי איתא בבראשית ר׳ על פסוק ויזבח זבחים לאלהי אבי' יצחק לכך הזכיר יצחק ולא אברהם לפי שחייב אדם בכבוד אביו יותר מכבוד זקנו והביאו לשון זה בתו׳ רש״י והרמב"ן ז"ל משמע דשניהם מדאוריית' אלא דלאביו מחויב טפי מזקנו והוא הדין לזקנתו וטעמא דכולהו משום דבני בנים הרי הם כבנים: 

*אם* נשא אדם אשה והרי אינה מכבדת אביו ואמו בעת זקנתן הרי הוא כאילו נואף כל ימיו לכך נאמר כבד ולא תנאף שם דף כ״ב ע״א:

*מאמר* הביאו ילקוט שופטים משם מדרש דף י"ח ע״ד יואש אבי גדעון היה חובט חטים ואמר ליה גדעון אבי אתה זקן הכנס לביתך ואני אהיה חובט שאם יבואו המדינים אין בך כח לנוס ואמר ליה המלאך קיימת כבוד אב ואם כדאי אתה שיגאלו בניי על ידיך מיד וירא אליו מלאך ה׳ ע״כ דקשה איך הוא מדה כנגד מדה שבעבור שקיים כבוד אב ואם שיהיה גואל ישראל אמנם כיון שהמכבד אב ואם כאלו מכבד להקב"ה שהשוה כבודו לכבודם כאחז״ל לבן העוזר לאביו כאלו עוזר להקב״ה לכן מדה כנגד מדה כיון שהוא עוזר לק״בה ~כב״יכול~ {במהדורת לעמבערג: כביכו"ל} ראוי להיות כמותו עוזר וגואל שיגאלו ישראל ע״י:

*נגיד ומצוה* תיקון למי שחטא בכבוד אב ואם יתענה מ״ד תעניות כמנין אב ואם ויכוין יו״ד ה״א בשחרית ויו״ד ה״א במנחה יו״ד ה״א בערבית כי אותיות י"ה הם אבא ואמא ובמקום שפגע ולכן יתקן מה שעוות גם שלשה פעמים י״ה הנזכרים הם בגימטריא ~יאהד״והי~ {במהדורת לעמבערג: יאהדו"נהי} כי תקונא דאבא ואימא יאירו בבנים ~ז״ון~ {במהדורת לעמבערג: זו"ן} שהם הוי״ה אדני (הרב צמח) ז״ל לשמות די״ה פשוטים הם כמנין אב ואם:

*תקון* למקלל אביו או אמו יתענה שלשה ימים רצופי׳ שהם סוד שלשה עטרין קדישין חכמה בינה דעת ירותא דאבא ואימא דמעטר לבנא קדישא כמו שידוע ואמנם זה או״ת עטרין גם אלו העטרין הם שלשה כנז' וכל א׳ היה חי״ל בל״ע א׳ מכ״ד שמות וכולם הם ע״ב שמות כנגד ג׳ ימים ובהם ע״ב שמות ע״ב עטרין מזעיר אנפין וכדי להחזירם צריך להתענות ג׳ ימים רצופים כנגד אותם הג׳ בחינות שפגם והנה שלשה ימים רצופים הם במקום מ׳ תעניות והטעם הוא כי בשם ע״ב דיוד״ין יש בו ג' שמות דע״ב שכל א׳ הוא כ״ד כ״ד כ״ד כנזכר בספר הבהיר ושלשה פעמים כ״ד הוא כמנין ע״ב והם כ״ד שמות של כל יום מאלו השלשה ושלשה דחסד עטרה דגבורה וחסדים וגבורות שהם ארבע בחינות כשאין נכללות בדעת גם הארבע יודין דשם ע"ב כנגד ארבעים תעניות שהם כמו שלשה תעניות רצופי׳ (הרב צמח ז״ל) והנה עטרה דחסד מסטרא דאבא ע״ב דיודין כמנין חסד ובו ד׳ יודין כמנין מ׳ תעניות ו׳ דמוחין ועיטרא דגבורה מסטרא דאימא שם ס"ג כמנין דין ויש בו ג׳ יודין כנגד שלשה בחינות ושלשה ימים רצופים שם: 

*ס' החסידים* סי׳ תקס״א אם האב והאם מצוים לבן שלא יקח אשה כדי שיעבוד להם זה לא יתכן אלא יקח אשה ויהיה אצלם לעובד' ואם אינו מוצא אשה במקום שאביו ואמו דרים שם ואביו ואמו זקנים וצריכים מי שיעבוד להם אז לא יצא מן העיר:

*ואם* אינו מספיק להרויח אלא כדי להספיק צורכי אביו ואמו ואם יקח אשה לא יספיק לאביו ולאמו אז ישמע לאביו ולאמו ולא יקח אשה:

*ואם* אביו או אמו בעלי קטטה ויש לו אשה ויודע שעל חנם מתקוטטים והדין עם אשתו לא יתכן לכעוס על אשתו כדי לעשות נחת רוח לאביו ולאמו:

*ואם* עשיר הוא ויש לו מי שיעבוד לאביו ולאמו אז יוכל ללכת לעיר אחרת לקחת משם אשה:

*ואם* בנות העיר רעות והבן רוצה לקחת משם אשה ואביו ואמו מצוים לו שלא יקח חוטא הבן אם יקח שהרי יעקב שמע לאביו ואמו והלך לחרן לקחת אשה משם על שרעות בנות כנען אבל אם בנות העיר טובות ואחיה טובים ויש רעות ואחיה רעים ורצו לתת לאב ואם ממון שיעסוק שיקח אשה מהם והטובים אינם רוצים לתת לאב ואם דבר והאב והאם מצוום לבן לקחת בת מי שנותנין לו ממון והבן אינו רוצה ליקח אשה אלא מטובים אע״פ שכועסים עליו אביו ואמו לא ישמע אלהם כיון שעושין עמו שלא כהוגן:

*שם סי'* תקס״ו איש אמו ואביו תיראו כתיב לאחר אביו מיד תיראו לשון רבים ולא אמר תירא כדי לסמוך מורא בין אב לאם ובין שבתות וכאלו לאיש ולאמו ולאביו לשלשת אמר תיראו ואת שבתותי תשמורו שהאב והאם בכלל תיראו שלא יכעיסו את הבן כל כך שלא יוכל להתאפק עד שימרוד בהם. אמו ואביו תיראו ואת שבתותי מכאן אמר ר׳ יאודה הראשונים לא היו משמשי׳ מטותיהם לא בליל ראשון ושני ושלישי בשבוע פן יולד בשבת ויבואו לידי חילול שבת כי האשה יולדת ברע״א ימים כמנין הריון או ברע״ב כמנין הריון והתיבה או ברע״ג כמנין ב״ר בט״ני ולפי שהיו נזהרים כך היו בניהם צדיקים זהו שאמר איש אמו ואביו תיראו ואת שבתותי לכך בענין שבת שלש שלש בויכולו שלש מלאכתו שלש יום השביעי שלש אשר עשה שלש אשר ברא בעשרת הדברות שלש עם שבת וכן במשנה תורה כנגד שלשה ימים שהיו נזהרים מלשמש כל זה אליבא דר׳ יאודה שהיה אומר יולדת לתשעה אינה יולדת למקוטעים שלשה תקופות הם רע״ג לבד משבעה שעות וחצי הנשארים לכל תקופה וכן להגות בתורה שלש תקופות מט״ו באב של חמה עד ט״ו באייר של חמה וזהו שנאמר ותקופתו על קצותם כלומר הסר תקופת ימים אחת וצריך לעסוק בתורה יומם ולילה אם לומד כל היום ג״כ מחויב ללמוד בלילה כי יום ארוך הוא כן גימט׳ של תורה ותה״ר כלומר אותיות של תורה אותיות ותהר וכתיב ותשכח תורת אלהיך אשכח בניך גם אני וכתיב ושיכלתים מבטן ומהריון:

*שם סי'* תקפ״ג מי שהוא עשיר ועצרן ובנו עשיר אע"פ שיש לו לאביו מצוה על הבן להאכילו ולכסותו משלו: 

*שני* אחים או אב ובניו או רב ותלמידיו שהם בקטטות תמיד שמתקוטטים לכן ראוי שלא יהיו יחדיו מפני שמצטערים. ואל תאמר דוקא מפני האב שמצטער והרב שמצטער אלא אפילו הבן מצטער על ידי האב לכן מוטב שיפרדו כיון שאין יכולין לסבול לשבת יחדיו:

*ס' החסידים* סימן שמ"ג מי שלא ראה אב ואם ונמצא שלא קיים מצות כבוד אב ואם אם יש לו זקן וזקנה יכבדם ויקיים בהם מצות כבוד אב ואם. ואם אין לו זקן וזקנה יכבד צדיקים בענין שהיה לו לכבד אביו ואמו שנאמר ואת יראי ה׳ יכבד. וגם יכבד שבת בכסות נקיה וספרים יפים בתיקון יפה ויכבד רבותיו וחכמים ויירא מהם ומעלה עליו כאלו קיים מצות כבוד אב ואם ומוראם ולכך היו קוראין לאלישע אבי אבי כי היו מקיימים בו מה שהוא מחויב לאביו אבי בכיבוד אבי במורא:

*ס' החסידים* סי׳ של״ג אין אדם יכול לומר לבתה בעודה עוסקת בצורכי בעלה עשה לי כך וכך ואם הבעל טוב יאמר לה שיקדים קודם צורכי אביה:

*ס' החסידים* סי׳ של״ו ויאמר עשו הנה אנכי הולך למות ולמה זה לי בכורה קשה מה צורך לכתוב התורה מה שחשב עשו בלבו אלא כדי להודיעך שתמיד היה בלב עשו למקום אפילו במקום סכנות כדי לצוד ציד לכבוד אביו ואם כן אל תתמה למה נתן קב״ה ממשלה לזרעו של עשו. וממנו למד יוסף ומסר עצמו למיתה כששלחו אביו אצל אחיו והלך בזריזות אע"פ שידע שאחיו שונאים אותו וכל זה נכתב ללמד לבנו לטרוח להביא פרנס׳ לאביו:

*אמר* המאסף וכיון דיוסף ג״כ מסר עצמו למיתה על כבוד אביו למה אנו מעוני׳ ויסורין באים עלינו ואין אנו שווין במעלה כעשו. וי״ל שיוסף למד מעשו באופן שעשו עשה הדבר מדעתו ויש לו יותר יתרון עי״ל דשאני ישראל דשכר מצות בהאי עלמא ליכא. ועוד י״ל שלישראל יש עונות אחרים וחפץ הקב״ה לנקותם ע"י יסורין כדי לזכותם לעולם הבא ואז יקחו השכר ביחד. עוד י״ל דמי יודע אם זרעו של יוסף עומד בשלוה באיזה מקום של עולם. או אפשר שהעשירים שבישראל רובם הם מזרעו של יוסף:

*ס' החסידים* אם תראה בני אדם מקילין בככוד אב ואם ומצליחין וכן רשעים שעושים עולה מרויחים ומצליחים וכשעושים ביושר לא יצליחו דע שהוא כדי שיהא עונם גדול וכדי ליפרע מהם בגיהנם ולכך השעה משחקת להם וזהו שאמר דוד נתת שמחה בלבי מעת דגנם ותירושם רבו למה לפי שאם למכעיסים כל כך השקט ושלוה לצדיקים לעתיד לבא ~עא״כו~ {במהדורת לעמבערג: עאכ"ו}:




%% ענף ארון

*תניא* ~אמר~ רבי יוסי בר{בי} ~חנינא~ {יהודה אומר} ארון של אש ומנורה של אש ושלחן של אש ירדו מן השמי׳ וראה משה ועשה ~כדוגמתן~ {כמותן} שנאמר וראה ועשה כתבניתם אשר אתה מראה בהר אלא מעתה ~דכתיב~ והקמות את המשכן כמשפטו אשר הרא{י}ת בהר הכא נמי הכא {כתיב} כמשפטו התם כתיב ~כתבניתו~ {כתבינתם} אמר רבי חייא בר אבא אמר ר׳ יוחנן גבריאל חגור כמין פסקייא היה ~והיה מראה~ {והראה לו} למשה מעש׳ המנורה. בפרק הקומץ {מנחות כט ע"א}:

*ונראה* שכוונתם כי שלשה כלים אלו תבניתם ירד באש והיא התורה הניתנה באש כמו שנאמר מימינו אש דת למו. כי המנורה הוא דוגמת התורה שבכתב והשלחן דוגמת התורה שבעל פה. והארון כנגד עשרת הדברות:

*אמנם* שאר הכלים נאמר בהם כמשפטו כי היו דוגמת חלקי העולם ששייך לומר בהם משפט והוא ההנהגה הטבעיות הנקרא בפי החכמים משפט ואמר שגבריאל היו חגור כמין פסקייא ר"ל שהי' לבוש פסקים והוא כינוי לכח אלהי שהיה עם משה שלמד התורה ונקט גבריאל כמו רגל בפיהם כמו שאמרו אתא גבריאל וכמו שפירש הרשב"א ז״ל בפירש אגדותיו. תורת העולה דף כ״ב ע״ב:

*אמ"ה* נראה שהראו למשה רבינו ע״ה ארון ומנורה ושלחן של אש יותר משאר כלי משכן לרמוז כי הארון שהוא רמז לתורה אינה מושגת לאדם כי אם בהתמרק חומרו ע״י אומץ העסק בה עד שיתגבר עליו החום טבעי ~ויחלהב~ {במהדורת לעמבערג: ויתלהב} גופו עד שיבטל ממנו התאוות הגשמיות על דרך אדם כי ימות באהל ע״י התגברות יסוד האש עליו מכח עסקו התמידי ואז התורה שהיא אש דת ניתנת לו במתנה:

*גם* להשיג העיון הדק להבין במושכלות הנסתרים בסודי התורה התלוים בעיון ולבלום פי{ו} רמז למנור׳ המאירה שהוא הדעת המאיר לאדם השגה זו תלויה ג״כ בהתהפך אדם עצמו לבחינת אש כמלאכי רום ע״י הפרישות וההבדלות מהדברים אשר לו יאות לנשמה ובהיות נזהר בהם מאד ואז ישיג ויבין עיונו שנמשל למנורה דברים נסתרים המשולים לאש אוכלת אש. גם השלחן הרומז אל המזון נראה לו של אש לרמוז ששני הדברים הקודמים שהם ארון ומנורה שהם רמז לפשטי התורה ואל סוד עיוני אל הנסתרות תלוי השגתם בהזהר עצמו מהשלחן דהיינו המזונות שלא ימשך אחריהם רק אכילה כפי צורך החיות בלבד כרבינו הקדוש שלא נהנה במותרות וכיוצא בו ויחשוב בדעתו כאלו הוא מאש יסודו כמלאכי השרת שאין לפניהם אכילה ושתיה ואם ירבה באכילה של מצוה יכוין באכיל׳ כאלו מקריב קרבן על העצים לעלותו קרבן לפני ה׳ ובהיות נזהר בענין השלחן על דרך זה הוא הפתח ליכנס אל הארון ואל המנורה כמדובר:

*מדרש* (שיר השירים) אני חבצלת השרון אמרה כנסת ישראל אני היא וחביבה אני שחבבני הקב״ה משבעים אומות חבצלת השרון שעשיתי לו על ידי בצלאל דכתיב ויעש בצלאל את הארון השרון שאמרתי לפניו שירה ע״י משה דכתיב אז ישיר משה ובני ישראל:

*אמ"ה* למה קדם מעשה המשכן למעשה ענין אמירת השירה שהיה מקודם. אמנם הכונה באמירת השירה שאמרו על הים הקדישו להקב"ה ואת קדוש ישראל יעריצו באומרם כי גאה גאה ה׳ איש מלחמה וגו׳ מי כמוך באלים ה׳ והוא מכח האמונה שהאמינו בו בראותם כחו הגדול וידו החזקה והנורא כדכתיב ויאמינו בה׳ ובמשה עבדו ואז ישיר משה כלומר אז בראותו שהאמינו בהקב״ה בא ואמר שירה ולא מיד בצאתם ממצרים כי עדיין היו רפוים קצת באמונה כמו שפירש הר"י פינטו ז"ל:

*והנה* בעשיית העגל שעשו חזרו שמה שיחדו שמו על הים בשירתם ונמצא שהרסו כל מה שבנו ובעשיית המשכן שחזרו להקב״ה חזר הבנין למקומו באופן שאם לא היה מעשה המשכן לא היה נזכר עוד שבח השירה שאמרו על הים משום שחזרו בהם בעשיית העגל באומרם אלה אלהיך ישראל אשר העלוך וגו׳ לכן מקדים מעשה הארון שבמשכן ואחר כך ענין השירה כי מעשה המשכן החזיר להם מעלת השירה שאמרו:

*אך* ראוי לדקדק היכן רמיזא ענין הארון בחבצלת דבשלמא שירה במלת השרון ניחא דהשרון לשון שירה. וי״ל בדרז״ל על פסוק בצלו חמדתי וישבתי זה סיני שבאו בצלו של הקב״ה וכו׳ לקבל התורה וכו׳ והנה כיון ~דכתיבת~ {במהדורת לעמבערג: דבתיבת} חבצלת יש אותיות בצל דריש חבצלת על הארון שבו לוחות התורה שקבלוה בסיני כשבאו שם בצלו של הקב״ה:

*אמר* רבי לוי כשהכניס שלמה את הארון לבית המקדש הרטיבו כל העצים והארזים שהיו שם ועשו פירות שנאמר שתולים בבית ה׳ בחצרות אלהינו יפריחו והיו הולכין ועושין פירות ומהם היתה פרנסה לפרחי כהונה עד שעמד מנשה והכניס את הצלם בבית קדש הקדשים ונסתלקה השכינה ויבשו הפירות שנא׳ {נחום א' ד'} ופרח לבנון אומלל {תנחומא תרומה סימן יא'}:

*שם* (פ׳ עקב) כשעלה משה רבינו ע״ה על לוחות שניות עשה ארון תחלה כדי שיהיה מזומן לתת הלוחות לתוכו מיד כשירד מן ההר עד שיעשה ארון בצלאל הנעשה לדורות. זה של משה היה יוצא עמהם למלחמה של בצלאל לא היו מוציאין כלל אלא בימי יהושע בלבד הוא שהוציאוהו ע״פ הדיבור וכשהוציאוהו מעצמם בימי עלי לקראת פלשתים נענשו עליו ונשבה ועליו חרדו פלשתים ואמרו מי יצילנו מיד האלהים האדירים האלה כי לא היתה כזאת תמול שלשום בארון זה של משה היו מונחין לוחות ושברי לוחות עד שיעשה זה של בצלאל שנתן בו לוחות האחרונות בלבד הוא שכתוב ונתתה אל הארון את העדות אשר אתן אליך ומה שאמרו בבבא בתרא פרק בתרא אין בארון רק שני לוחות וגו׳ אין מיעוט אחר מיעוט אלא לרבות שהרי לוחות ~שמינחים~ {שמונחים} בארון זה היה אחר שנבנה בית המקדש שהרי בבית המקדש לוחות ושברי לוחות מונחים בארון שעשה בצלאל ר׳ בחיי {דברים י' א'}:

*אמ״ה* כיון שכשנבנה המקדש נתבסם העול׳ כנודע לכן שברי הלוחות הניחו אותם בארון שעשה בצלאל עם לוחות ראשונות לרמוז שבבנין המקדש נתבסם העולם וכאלו הותקנו הלוחות השבורות שאם היו בארון בפני עצמו היה הכר בהם וכנראה כאלו העון בתוקפו והיה במזכרת עון ח״ו לכן שתפו אותם עם השלמו׳ ומה גם שבעשיית המשכן ע״י בצלאל התחיל ביסום העולם מעון אדם הראשון עיין בספר גבעת שאול ובענפים דלעיל וגם בבנין המקדש נתחזק הביסום לכן שמו הלוחות שבורות בבנין המקדש שבנה שלמה בארון שעשה בצלאל כשעשה המשכן לרמוז שבצלאל ושלמה פעלו פעולה אחת בענין ביסום העולם:

*שם* הארון היה של סנפירינון:

*ענין* הארון שבו לוחות הברית והכפורת ושני הכרובים נדרשים בדרך רמז ברבינו בחיי ז״ל {שמות כה' י'} וז״ל ארון וכפורת וכרובים שלשה דברים אלו רומזים שיש באדם הגוף והנפש והשכל. וירמוז לתכלית הגמול הטוב והשכר העצום אשר להם בידיעת התורה כי הארון היה מעצי שטים שבמדבר רמז לגוף האדם:

*וארבע* טבעות שבארון כנגד ד׳ יסודות שבגוף האדם שהן מעמידין ונושאים אותו. ושני בריחים בטבעות כנגד שני חוטין שבגוף האדם מראשו ועד רגליו והם השדרה וחוט אחר סמוך בצדו. שני לוחות הברית שבו כנגד שני אברים מיוחדים שבגוף האדם אשר בהם יקבל חכמת התורה והם המוח והלב:

*ושני* הכרובים רמז לנפש ולשכל האחד זכר ואחד נקבה כי הנפש והשכל דמיון זכר ונקבה זה פועל וזה מקבל וכבר ידעת כי הזכר הוא העיקר והוא מאמר שלמה הע״ה גם בלא דעת נפש לא טוב ביאר כי אין שלימות לנפש מבלעדי השכל. ואין צ"ל ביצירה התחתונה בעולם השפל כי גם בעולם האמצעי הוא עולם הגלגלים יש זכר ונקבה והם השמש והירח שבעולם האמצעי ולכך נמשלו בתורה בחלומו של יוסף לזכר ולנקבה שבשפלים גם השמש והירח שבעולם האמצעי היא דוגמא לזכר ונקבה אשר בעולם העליון כלומר פועל ומקבל:

*והיו* הכרובים מקשה לפי שהכונה בנפש שתשוב שכלית אלהית והיו שניהם לקוחים ונאצלים מזהב הכפורת עצמה. הכפורת רמז לכסא הכבוד כי שם שורש החכמה וכפורת מלשון כפרה ותשובת׳ לשורשה אי אפשר מבלתי ~הכפרת~ {רבינו בחיי שם: הכפרה} ומבלתי ידיעות התורה שהיא משיבת נפש לשורשה והעולה לך מזה כי עם ידיעת התורה שבארון הנפש והשכל לקוחים ונאצלים מכסא הכבוד מתעלין למעלה למעלה וחוזרים לשורשם ומזה אמר הכתוב סוככים בכנפיהם על הכפורת לרמוז כי שם שורשה ואמר פורשי כנפים על שם שמתעלין למעלה למעלה:

*אמ״ה* נראה בדרך רמז בענין הארון ושיעורו וטבעותיו ובדיו וכפרת וכרובים לדרוש על ענין התורה תורה שבכתב ושבע״פ וגדריה וסייגה ואופן ההתעסקות בה כדי שתתקיים בעיני כל לומדיה וזה אחלי לדבר בקצור נמרץ:

*ועשו* ארון עצי שיטים וגו׳ הארון עצמו רמז לגוף דצריך לעשות בו תיקון לקדשו ולהגיעו למדרגת רוחנייות על ידי דברים אלו כנאמר תחילה צריך שיקנה האדם בעצמו מדת השפלות כדי שתשר׳ עליו התורה כדחז״ל דעל זה נמשלה התורה למים שלעולם יורד במקום שפל ולרמוז לזה בא שיעור הארון בחצאים אמתים וחצי ארכו ואמה וחצי רחבו ואמה וחצי קומתו לומר שיתחזק האדם בינו לבין עצמו כאילו הוא חצי ולא שלם ואף שיראה עצמו רב המעלה יחשוב כאילו חצי המעלות בידו והחצי חסר ממנו וכשהולך אל ילך בקומה זקופה דשכינה מעל ראשו ולרמוז לזה הניח הכתוב שיעור קומת הארון בסוף הפסוק דכתיב ואמה וחצי קומתו דאין אחר קומת השלמה שיעור אחר כמו אמתים וחצי ארכו דמיד אומר ואמה וכן ברוחב ואמה וחצי רחבו דמיד מזכיר אח״כ ואמה כאילו האמה האמורה משלים החצי האמור לא כן בקומה הרומז אל הגאוה דהוא בסוף הפסוק ואמה וחצי קומתו שאין אחריו ואמה לומר ישפיל עצמו לעולם בכל מה שאפשר כשעוסק בתורה:

*ולכן* שיעור האורך ורוחב וקומה של ארון הכל מספר חמשה אמות וחצי רמז לחמשה חומשי תורה וחצי העודף רמז לתורה שבעל פה שאפילו שידרוש לעולם בתורה שבכתב לחדש תורה שבעל פה אל יעלה בדעתו כבר נדרשתי כל מה שאפשר ואין עוד ודע שלעולם הוא בחצי הדרשה ועשות ספרים אין קץ במקור מים חיים דכל עוד שמוציא מאותם המים תמיד עוד מי המקור עולים ומתרבים וכאילו לא הוציא מהם דמי וכדכתיב רחבה מצותך מאד ועוד רמז ת״ח יש בה חצי תאותו פת ומלח תאכל:

*וצפית* אותו זהב טהור הארון היה אמצעיתו של עץ ובית ומחוץ זהב לרמוז דהתורה אינה נחלה וכל הקרב אל התורה אפילו בוז משפחות פחות הערך כעץ לעסוק בה התורה קולטתו ומכסה עליו וכאילו הוא זהב יקר המעלה מבית ומחוץ אף דשורשו עץ ר״ל בוז משפחות: ועוד רומז שהתורה מכסה על מומי האדם שאף על פי שיהיה חיגר או סומא כיון שהוא בן תורה כלם מחבבין ומכבדים אותו כזהב זה שהוא חביב אעפ״י שאמצעיתו בעץ ר״ל בעל מום וזהו ועשית אותו זהב טהור כאילו טהור ומנוקה מפחיתו׳ ~וממונים~ {במהדורת לעמבערג: וממומים} ומחטאים מבית ומחוץ תצפנו שיכסה את העץ עוד רמז וצפית אותו מבית ומחוץ חביבין דברי סופרים כדברי תורה:

*ועשית* עליו זר זהב סביב רמז שירבה בגדרים וסייגים כדי שלא יבא לעבור על דברי תורה על דרך אמרין נזירא סחור סחור לכרמא לא תקרב משום גדר כנודע וזהו זר זהב סביב:

*ויצקת* לו ארבע טבעות זהב בא לרמוז שהתורה התמימה נדרשת בארבע דרכים פשט רמז דרוש סוד: ונתת על ארבע פעמותיו ונתת לארבע האמורים בקול כדי שתתקיים בידך וכאחז״ל למוציאם בפה כפעמון זה שקולו נמשך:

*אך* בתנאי שהעסק בפר״דס יהיה בשיעור נאות ובסדר נכון כצד שתי טבעות על צלעו האחת שתחילה ימלא כריסו משפט ורמז שהוא היותר נקל ואח״כ שתי טבעות על צלעו השנית הם הדרוש והסוד יבואו אח״כ ולא ישנה מזה פן יעלה בידו חרס:

*ועשית* בדי עצי שטים וגו׳ והבאת את הבדים בטבעות לרמוז ~שבדי~ {שכדי} שיוכל להבין הפרדס יעשה משלים שהם אזנים לתורה כמו שעשה שלמה הע״ה לשאת את הארון כדי להקים ולהבין תורה שבגוף הלומד וזהו והבאת את הבדים שהם המשלים בטבעות שהוא הפרד״ס לשאת את הארון בהם כדי לשאת ולהבין את התורה בהם ואעפ״י שהמשלים הם דברים נמשלים לעץ שאינו יקר המציאות עכ״ז כיון שבהם יובן התורה כבד אותם וצפית אותם זהב: לכן בטבעות הארון שהיא התורה כמדובר יהיו ~הבדיה~ {הבדים} שהם המשלים לא יסורו ממנו שהם נתקדשו ובהם תבין את התורה:

*ונתת* אל הארון את העדות אשר אתן אליך הכונ' וכשתעסוק בתורה תתן את התורה את העדות תחשוב שהיא המעידה עליך כדי לקבל את אשר אתן אליך בשכרך ובהיות כן יהיה העסק בה לי לשמי דוקא כיון שתתן נגד עיניך שהתורה עצמה היא המעידה עליך באיזה אופן עסקת בה:

*ובזה* ועשית כפורת בהיותך עוסק לשמי אף שהיה בידך איזה חטא ועון בעסק התורה עשית לך כפרה דכפורת לשון כפרה. אך בתנאי שעסק התורה לא יהיה בד בבד דחרב על הבדים ולא עוד אלא שמטפשין כאחז״ל: אלא ועשית שני כרובים דכרובים כמין רביא חד גדול וחד קטן ודוגמת זכר ונקבה רמיז שעסק התורה יהיו שני ת״ח יחד ובזה מקשה תעשה אותה איזה קושיא יוכלו לתקנה משני קצות הכפורת כלומר משני קצוות שהיו עד עכשיו שזה מבין כך וזה בהפך מבינים ומכפרים זה לזה בא מלשון אכפרה פניו:

*וא"ת* וכיצד יבאו לברר הקושי משום דכרוב אחד מקשה מזה כלומר הת״ח מקשה מזה הצד ~וברוב~ {וכרוב} חברו מקשה מזה ובזה תעשו את הכרובים על שני קצותיו מחמת שזה מקשה וזה מקשה מבקיעות אחר נעשים ומתישבים הת״ח על שני קצותיו שהיו רחוקים זה מזה והיותם הכרובים חד גדול מחברו לרמוז שהאחד מהם אם רואה חברו גדול ממנו קצת ישפיל ויקטין עצמו בפניו ובזה יבואו לכלל ~לימול~ {לימוד} ומודה על האמת:

*אך* בזאת בעת שמפלפלין ומקשים זה לזה לא יהיה על צד הניצוח כי אם לשם שמים ולא על מנת לקבל פרס אלא והיו הכרובים אלו ת״ח המפלפלין פורשי כנפים למעלה יהיה כוונתם והרמת כנפי חכמתם למעלה דוקא ולא משום שררה של עולם השפל ושכר גופניי ובזה על הכפורת באים על הכפרה שיעלו למדרגה שזכות לימודם יגן ויכפר על דורם:

*וסימן* לדבר לעוסקים לשמו שפניהם איש אל אחיו יהיו פני הכרובים שאעפ״י שנעשו שונאים זה לזה בשעת הלימוד את והב בסופה סימנא מלתא היא שעסקו לשמה ראיה שבסוף נשארו~ן~ בחיבתם:

*וכשאתה* מקיים כל האמור תעלה למדרגה שאני גוזר ואתה מבטל על דרך מושל יראת אלהים. וזהו דקאמר ונתת את הכפורת על הארון מלמעלה כפורת מלשון אכפרה פניו לשון ביטול ידוע דהארון הוא רמז לכח העליון הנקרא נורא שהיא נחבה בארון כמו שפירש רבינו בחיי ז״ל הזכרתיהו לעיל ואם כן ונתתה את הכפורת על הארון מלמעל׳ שהארון גוזר מלמעלה ואתה מכפר ומפר מלמטה:

*~ואת~ {ואל}* הארון עצמו תתן את העדות וגו׳ כלומר תתן לעדות שהוא חפץ ומשמח בזה מראית השכ׳ אשר אתן אליך ואם איתא שאינו רצוני שתבא נגד גזרתי אין אני נותן לך שכר על זה וכדחז״ל בבבא מציעא בעובדא דרבי אליעזר וחכמים דקם ר׳ יהושע על רגליו ואמר אין משגיחין בבת קול ומצא ר׳ נתן לאליהו א״ל מה היה עושה הקב״ה באותה שעה א״ל שמח ואמר נצחוני בני נצחוני בני וכו׳ הרי קודשא ב״ה אמר והצדיק מבטל:

*ונועדתי* לך שם ודברתי אתך וכו׳ וכשתבא למדרגה זו תזכה למדרגת הנבואה שנועדתי לך שם ודברתי אתך וכו׳:

*אין* לשים ארון של מת על ארון אחר שיש בו מת כבר ואם נעשה בודאי שימות אחד מבני העיר בתוך ט׳ ימים צוואות ר״י החסיד:

*זוהר* (ופרקי ר׳ אליעזר) וישם בארון במצרים בשני יודין נקבר בשני ארונות בארון אחד למעלה ואחד למטה אדון כל הארץ על שלא טימא נפשו באשת פוטיפרע:






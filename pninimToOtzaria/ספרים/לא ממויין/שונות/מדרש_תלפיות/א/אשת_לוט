%% ענף אשת לוט

*זוהר* פ' וירא (דף ק״ו ע״ג) הנערה ששרפו בסדום על שנתנה לצדקה היתה בתו של לוט וכו׳:

*אמ״ה* כפי זה אין עון כל כך לאשתו של לוט שבאותה הלילה שבאו המלאכים לביתה הית׳ חוזרת בשכנותי׳ לשאול מלח לאורחים כדי שירגישו בהם כדרז״ל שכיון שראתה ששרפו לבתה ואע״פ שלוט בעלה היה מדיינים ומהגדולים שלהם ועכ״ז לא יכול להצילה אמרה כשירגישו בני העיר מעצמן על אלו האורחי' יאמרו דגם ידי במעל עם בעלי לעבור על תקנתם והרגוני ולכן קדמה לפרסם הדבר ולהודיעם שאין רצונה בכך וא״כ איך נעשה לנציב מלח כיון שמיראת המות עשתה מה שעשתה וי״ל שמא ירגישו אנשי העיר באורחים שבאו לביתה היה ספק ובהרגישם שבאו הוא ודאי שיהרגו להם ואת לוט והיא הניחה את הספק ולקחה את הודאי והלשינם אע״פ שיהרגום מספק שאם ירגישו מעצמן יהרגו גם אותה לכן נענשה להיותם נציב מלח:

*ובדרך* זה ניחא מאמר המדרש כשהביא לוט האורחים חילקו את הבית והושיבם בחלקו ולא בחלק אשתו וזהו כי על כן באו בצל קורתי ע״כ דקשה מה כל החרדה הזאת לבא נגד בעלה עד שחלקו הבית לשנים אלא הוא אשר דברנו שאשת לוט בראותה ששרפו את בתה ולא יכול לוט להצילה כמדובר יראה על נפשה והלשינה עליו כלאחר יד בשאול מלח לשכנות כדרז״ל וכו׳ וגם כשיבאו לביתה שידעו שהיא לא רצתה באורחי׳ שהרי חולקה הבית ובחלקו הם עומדים:



%% ענף אהבה ואהבת חברים ואוהבים

*רקאנטי* מצוה לאוהבו ולירא ממנו וטעם אחד לאלו והטעם הוא שאהבה יוצאת ממדת זכור והיראה היא מדת שמור והענין כי האש יוצא מן המים כמו שכתוב בספר יצירה אש ממים לכך נרמז היראה במצות עשה את ה׳ אלהיך תירא ואע״פ שהיראה היא ממדת שמו:

*שם* הכלל הוא שהאדם נעשה בצורת העליונה זהו המצוה לאהוב את אוהביו וטעם מפני שיבה תקום דע מה שאמרו רז״ל את ה' אלהיך תירא לרבות תלמידי חכמים כל זה לכבוד השפע הנשפע מן החכמה נאצל ממנו וכלל זה יהיה בידך כי אהבה יוצאת ממדת זכור והיראה ממדת שמור כמו שביארתי לך למעלה: 

*ס' החסידים* פ' תצ״ח פעמים מן השמים שאדם אוהב אשה ואשה את איש אע״פ שלא יקחנה כדי שיקוץ בנשים אחרות שלא נגזרו לו:

*כתב בס׳ החינוך* חכם אחד צוה את בנו לפני מותו ואמר לו בני כמה אוהבים קנית בחייך אמר לו כבר קניתי אוהבים עד מאה א"ל בני אמרו החכמים אל תאהב ואל תהלל האוהב טרם שתנסהו ותבחנהו ותדע באמת כי אני שנולדתי לפניך לא קניתי בחיי כי אם חצי אוהב ואתה איך קנית מאה ואתה לך ובחנם אם תמצא בכלם אחד סוף דבר בחנם ואין גם אחד שעמד בנסיון עד ששב אל אביו וא״ל אבי קרה לי כאשר אמר׳ בחנם רבים האוהבים במספר ולעת הצורך הם מועטים:

*אמר* החכם סודך אסיריך ואם תגלהו אתה אסירו: 

*אמר* החכם אל תגלה לאוהבך מה שתסתיר משונאיך אם לא בחנתו פעמים רבות להיות אוהב נאמן פן יהפוך שונאיך ויגלה סודך: 

*אמר* החכם אל תשנאו רעיכם בלבבכם אם נאמר לכם עליהם להרע או אבק לשון הרע רק אתם בעצמכם תתווכחו עמהם תוכחת מגולה ואהבה:

*ס׳ החרדים* כ״ד ע״ב יש לאדם בכל יום לעתים לעורר אהבה ולומר בפיו פסוק זכרון יוצרנו ויראתו יתברך כגון מלא כל הארץ כבודו ופסוק גדול העצה ורב העליליה אשר עיניך פקוחות על כל דרכי בני אדם אלהי עולם ה' וכיוצא באלה וכן היה נוהג מורי הרב החסיד כמהר״ר יוסף סאגיס זלה״ה ובתוקף חיבה לעיתים מרגלא בפומי לשון נוסח תפלה דראש השנה אשרי איש שלא ישכחך ובן אדם יתאמץ בך: 

*רבינו תם* ז״ל כתב בספר הישר וז״ל האהבה נבחנת בעשר דברים מהאוהב הא' להיות אוהב תורת אלהיו השני להיותו נהנה בתענוג עבודת האל יותר מכל תענוג השלישי למאוס מואס הבורא ולאהוב אוהביו הרביעי להיותו אהבתו בטוב העולם חשובה כאין לצד עבודת האל יתברך הששי לבל יקדים עסק מעסקיו על עסק האל יתברך השביעי להודיע לבני האדם אהבתו באל יתברך רוצה לומר יודיעם וידריכם בדרך ישרה לצוות על הטוב ולהזהר מן הרע שיהיו אוהב לאל יתברך באהבתו הח׳ לבל ישמע לקול מסיתים ומדיחים בעבודת האל יתברך ולא ידאג ללעג הלועגים ולחרפת המחרפי' התשיעי אם יתחדשו עליו מאורעות מטוב ועד רע לא יבטל עבודתו העשירי לבל תהי׳ עבודתו על מנת לקבל פרס כי אז תהיה עבודתו תלויה בדבר ואלו עשר כשיתקבצו באדם נקרא אוהב האל יתברך והוא הסוד בתכלית ועל אלה המדות נאמר ואהבת את ה' אלהיך בכל לבבך ובכל נפשך ובכל מאדך עכ"ל רבינו תם ולי הצעיר ירא' דאפשר דעל זה באו עשרה תיבות בפסוק ואהבת את ה׳ אלהיך:

*אמ״ה* אפשר לומר כיון שעל עשרה דברים אלו נאמר ואהבת את ה׳ אלהיך כדברי ר״ת ז״ל דלכן נותן הקב״ה עשרה חלקים באדם נשמה וראיה ודבור וכו׳ כנודע מרז״ל והוא על דרך מי הקדימני ואשלם שכיון שעתיד האדם לאהבו בעשרה דברים מקדים לו עשרה דברים המעולים שבגופו:

*וגם* אביו ואמו נותנין בו עשרה דברים חמשה כנגד דברים האמורים במורא וחמשה בכבוד כמו שכתב הרב ב״י ז״ל ביורה דעה הלכות כבוד אב ואם סי׳ ר״מ איזהו מורא לא יעמוד במקומו המיוחד לו לעמוד שם בסוד זקנים עם חבריו וכו׳ שני לא ישב במקום המיוחד לו להסב בביתו שלישי לא יסתור דבריו רביעי לא יכריע את דבריו בפניו אפילו לומר נראין דברי אבא חמישי לא יקראנו בשמו לא בחייו ולא במותו הרי חמשה דברים במורא:

*וחמשה* של כבוד אחד מאכילו ומשקהו דאכילה ושתיה חד חשבינן להו כיון דשתיה בכלל אכילה הוא שנית להלבישו שלישית לכסותו רביעית להכניסו חמישית להוציאו כמו שהובא בסי׳ הנזכר סעיף ד׳ כי גם הם בהיותם שותפים למקום בענין הוולד הנוצר עושים כמדתו יתברך השותף עמהם ונותנין גם הם כל אחד חמשה כנגד החמשה דברים של מורא וחמשה דברים של כבוד שחייב לנהוג עמהם כי אביו נותן בו חמשה חלקים כנגד חמשה דברים שיש בכבוד כמדובר שהבן מכבדו בעבור צוויו יתברך לפי שהבן מכבד יותר לאמו שמגדלתו דלכן אמר גבי אב כבד את אביך בכבוד מקדים לאב כדחז״ל לפי שמשדלתו אמו וכו׳ וכנגד חמשה של כבוד שעתיד לנהוג בו מקדים לתת לו חמשה דברים וגבי מורא מקדים לאם איש אמו ואביו תיראו וכו׳ לפי שגלוי לפניו יתברך שהבן יותר מתירא מאביו לכן מקדים גבי אם היראה והנה כנגד חמשה דברים שעתיד הבן ~שמור~ {במהדורת לעמבערג: לשמור} מענין היראה גם לאמו בעבור צוויו יתברך לכן מקדים בפניו בחמשה דברים כאשר עשה האל יתברך שהקדים לשלם לו בעשרה דברים תחת אהבה ויראה באדם בעשרה דברים לאהבו ולעובדו כמדובר:

*זוהר* תשא כל אלין חבריא דלא רחמין אלין לאלין אסתלקו מעלמא עד דלא מטא זמנייהו כל חברייא ביומי דר׳ שמעון רחימו דנפשא ורוחא הוה בנייהו:




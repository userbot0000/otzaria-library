%% {ענף} אפוד ואבני אפוד

*כתיבת יד* בענין האפוד נתנו קצת חכמי זמננו דמיון האפוד אל המוח אשר כל חמש ההרגשות יתקבצו בו ושהם זך ולבן כאשר המוח לבן ומימיו זכים וי״ב שבטים חקוקים בו ששה משמותם על האבן האחת ואת שמות הששה הנותרים על האבן השנית כתולדותם ~ידיע~ {ידוע} לבעלי הטבע כי המוח מקום משכן הנשמה נחלק לשלשה חלקים ונפרד בשמו איש מרעהו החלק שראשן אשר לצד הפנים יקרא מצייר ומדמה והחלק האמצעי הוא מחשב ובורר וחלק השלישי אשר מאחרי המוח לצד העורף נקרא זוכר ושומר:

*ומבואר* הוא כי שני חללים יש בראש זה בימין וז' בשמאל הרי האבן האחת הוא המוח הימני אשר עליו ששה שמות האלו הנזכרים ~יחלק~ {במהדורת לעמבערג: וחלק} השמאלי גם בו ששה שמות אלה אך קראם נותרים כי חלק ימיני יש לו קדימות במעלה לעול׳ על החלק השמאלי כתולדותם פירוש טבעם והחשן נתון על אהרן כי הלב מרגיש רשומי המוחשים הבאים לו מצד השכל השוכן במוח והוא מוצי׳ ~איתם~ {במהדורת לעמבערג: אותם} אל הפועל כל איש למינו לכן חלוקי אבניו לי״ב מראי׳ כל אחד לבדו והחושן היה מחובר מלמעלה בשתי שרשרות ודע כי מן הלב יעלו שני גידים אל המוח למזוג חום הלב וקרירות המוח ולכן אמר לא יזח: ואמר וירכסו את החשן מטבעותיו כלומר לפי טבעו אל טבעות האפוד בפתיל תכלת ר״ל בחיבור כולל להיות על חשב האפו׳ כי הכל תלוי במחשבתם: ואמר מטבעו׳ לשון רבים הוא טבע מרגיש וטבע מתעורר אשר עליהם אדני האדם הטבעו ועקבותיה' נודעו ושמותם בעמים ונשמעו לא ילדו לריק ולא יגעו שכל יאכלו ובינה ישבעו וגולות כתריהם עד שמים נגעו:

*ילקוט* יהושע דק י׳ ע״ג כשאמר הקב"ה ליהושע שעברו ישראל על החרם ראה יהושע בי"ב אבנים שעל כהן גדול שהם כנגד י״ב שבטים וכל שבט ושבט שהיה עושה דבר של צדקה היתה אבנו מגביה את אורה וכל שבט ושבט שהיה עושה דבר של עברה היתה אבנו מכהה את אורה וראה שהיתה אבנו של יהודה מכהה וידע ששבט יהודה מעל בחרם והפיל גורלו׳ ביניהם ונלכד עכן:

*אמ"ה* כל דבר המיוחד לאדם כגון מלבוש או תכשיט וכדומה מזלו של אדם פועל באותו דבר לטוב או לרע כפי המאורע לאדם פועל בתכשיטו וקבלתי שאדם בשנה שעתיד למות בו אם רגיל בטבע׳ של אבן על ידו אותו שנה אין אבנו מאיר כשאר השנים אלא מכבה אורו וכן המלבושים שלובש אין נותנין בו תואר כשעבר וגו' והוא כי מזל האדם פועל
גם כן בדברים שנושא האדם כמדובר וראיה מרז״ל על זה מחברי איוב שהיה לכל אחד אילן או כלי וכשהיה נרמז האילן היו יודעים שחברו בצער עיין בבבא בתרא ולכן אבני האפוד המיוחדים לכל שבט ושבט כפי המאורע בשבט לטוב או לרע מזלו פועל ומראה טוב או צערו באבן המיוחד לו וכן תראה באב ואם בן ואחות שהם מיוחדים זה לזה אם כל אחד בעיר אחת אם אירע רע לאחד מהם שאר הקרובים שבעירות אחרו׳ נכנס דאגה בלבם ואינן יודעים על מה והוא שמזל קרובו כיון שהקרובים מיוחדים אלו באלו אותו מזל פועל בהם הדאג׳ כשם שפעל על קרובו שנתייחד עליו:

*סוטה* פ״ט דף מ״ח {ע"ב} תניא אבנים של אפוד אין כותבים ~עליהם~ {סוטה שם: אותן} בדיו משום שנאמר פתוחי חותם ואין מסרטין עליהם באיזמל משום שנאמר במלואות׳ אלא כותב עליהם בדיו ומראה להם שמיר בחוץ והם נבקעות מאליהן כתאנה הזאת שנבקעת בימות החמה ואינה חסרה כלום:

*אמ״ה* שמעתי עם זה מהח״ר מרדכי הלוי נר״ו על פסוק בפ׳ תצוה מעשי חרש אבן פתוחי חותם תפתח את שתי האבנים על שמות בני ישראל וגומר דקשה דהו״לל שמות בני ישראל מאי על אלא כיון שמתחילה היו כותבים שמות בני ישראל בדיו ועל רושם הדיו היה משי׳ השמיר כדי שיתבקע לכך אמר על שמות בני ישראל שעל שמותם הכתובים בדיו היה מפתח על ידי השמיר עכ״ל:

*ובמנחה* בלולה וז״ל תפתח את האבנים על שמו׳ על דרך ותשם בפוך עיניה רצוני שהי׳ ראוי להיות הפוך תפתח שמות בני ישראל על האבנים וכן ותשם בפוך עיניה היה ראוי להיות ותשם עיניה בפוך עכ״ל ולי נראה דאמר על שמות דכתב בפסוק דלעיל כתולדותם ופירש רש״י ז״ל כסדר שנולדו ראובן שמעון לוי יהודה דן ונפתלי על האחת ועל השנית גד ואשר יששכר זבולן יוסף ובנימין והרמ"ה ז״ל כתב שהיו כתובי' כזה

ראובן שמעון
לוי   יהודה
יששכר זבולון
גד    אשר
נפתלי דן
יוסף  ובנימין

ועיין בסמ"ג דף רי"ב עמוד שני ובמנחה בלולה דף צ"א עמוד שני כלל העולה לכל הפרושים לא היו כסדר שהם נזכרים בפ' ואלה שמות אלא כתולדות' כמדובר והנה כיון דקאמר כתולדותם קאמר על שמות כלומר העל על תחילה הקודם בלידה שהוא על מחבירו קודם באפוד ולכך לא קאמר שמות בני ישראל דהוה משמע באופן שהם נזכרים בפ' שמות או על אופן אחר והיה הפך אומרו תחלה כתולדותם:

*עי"ל* קאמר על שמות לרמוז כשתפתח את שתי' האבנים יכוון שהוא על שם בני ישראל שזכותם יגן על ישראל ויוציא בפה בשעת שמפתח שמותם
שם בני ישראל אני עושה כך:

*עי"ל* כאן באבני שוהם כתיב תפתח את שתי האבני׳ האותיות היו שוקעות ובחשן היו בולטות וגו׳ עיין במנח' בלולה פ׳ תצוה דף צ״א ע״ב:

*ונראה* דלכך קאמר על שמות בני ישראל מלת על כמו נכנס בלשון תלמוד על ר׳ פלוני גבי ר׳ פלוני כלומר שיכנסו האותיות בשקיעה ושיעור הכתוב פתוחי חותם תפתח את שתי האבנים ואל תפתח האבן באופן שישארו האותיות בולטות אלא על שמות כלומר יכנסו שמות בני ישראל באבן שיהיו האותיות שוקעות:

*אך* בענין המאמר ראוי לחקור דלמה לא היו שמות השבטים כתובים בדיו בלבד על האבנים או חקוקים כדרך שחוקקים עכשיו החותמות על ידי אזמל כי אם על ידי שמיר כדי שיתבקעת כתאנה בימות החמ׳ אלא לרמוז שישראל לא הוסיפו על התורה כלל בדיו הכתובה על האבן שבדיו הוספה על האבן וגם לא חיסרו מן התורה כלל בחקיקה זו שלא נחסר מן האבן כלל וזכות זה מסייעתם שהקב"ה ימחול על עונותיהם של ישראל עי״ל להיות שתי אבנים אלו לזכרון לפני ה׳ על שתי אבני התורה שקבלו בסיני שלא היו כתובים בדיו כי אם כתיבה משוקעת בלי חסרון מהשקיעה דכיון דמעש׳ אלהים המה לא היה חקיקו׳ באופן החקיקה היום בחותמות שהוא על ידי איזמל ~שנחסו~ {במהדורת לעמבערג: שנחסר} מהאבן בעבור שאי אפשר לחקוק בלי זה *והיו* חמשים אותיות לזכרון לחמשים יום של ספירה למתן תורה ורמז לנ׳ שערי בינה שמושגים על ידי התורה ולרמוז הזכות שנמצא בהם לצאת ממצרים קודם שיכנסו בחמשים שערי טומאה כדחז״ל:

*אך* בענין החשן יש להבין דכתיב והאבנים תהיינה על שמות בני ישראל שתים עשרה על שמותם פתוחי חותם איש על שמו תהיין וכו׳ איש על שמו וגו' דהזכיר שלשה פעמים על למאי אתו ונראה דחד אתא לומר שיזמינו האבנים לשמם על בני ישראל כדי לקדשן וזהו האבנים תהיינה על שמות בני ישראל אמר עוד שתים עשרה על שמותם אמר על לרמוז שיוסיפו אותיו' על שמות בני ישראל כיצד ראובן היה כתוב ראובן ואלף מאברהם וכן כל השבטים הוו משלימים אותם ששה ששה אותיות עם אברהם יצחק ויעקב ושבטי ישורון כאחז״ל ולרמוז לזה אמר על שמות וגו׳ כלומר על שמו' בני ישראל יבואו האותיות אחרות כמדובר אמר עוד פתוחי חותם איש על שמו לרמוז שהיו כותבים האותיות בדיו ועליהן משימים השמיר לפתח וזהו פתוחי חותם איש על שמו שכבר כתוב הוא בדיו ונכון:

*עי"ל* והאבנים תהיין על שמות בני ישראל רמז שיבא בכוון סגולת כל אבן כפי שמות בני ישראל ומעשיהם כמפורש בחז״ל:



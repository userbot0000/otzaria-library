%% ענף אשה

*ידוע* הוא לכל המשכילים כי האשה הוא נמשלת לגוף האדם והזכר הוא כמו הנשמה שבגוף:

*ספר* הבהיר מלת איש ואשה רמז לאש השכינה שנאמר אש אוכלה הוא וזהו סוד גדול ועשית קרבן התמיד אחד בבקר ואחד בערב רומז למדת יום ולמדת לילה שצריך לייחדה בהשתנות הזמנים הביאו הרקנטי ז״ל:

*ילקוט* איוב סי׳ ל״א אסור לאשה לצאת בתכשיטיה אף בחול לרשות הרבים לפי שהעם מסתכלין בה לפי שלא נתן הקב״ה תכשיטין לאשה אלא שתהיה מתקשטת בהן בתוך ביתה שאין נותנין פרצה לפני הכשר וכ״ש לפני הגנב:

*ילקוט* משלי {תתקנ"ד} סי׳ י״ו (דף רט״ו ע"ג) ברצות ה׳ דרכי איש גם אויביו ישלים אתו ר' יוחנן אמר אויביו זה אשתו שנאמר אויבי איש אנשי ביתו. רבי שמואל בר נחמני אמר זה הנחש וכו׳ ר׳ יהושע בן לוי אמר זה יצר הרע: אמר רבי ברכיה אומר אויביו ~ילקוט שם: אמר~ גם אויביו לרבות מזיקי ביתו כגון פרעושים יתושים וזבובים דבר אחר ברצות ה׳ דרכי איש זה אברהם גם אויביו ישלי' אתו זה אבימלך דבר אחר ברצות ה׳ דרכי איש זה ישראל גם אויביו זה פרעה ויהי בשלח פרעה:

*אמ״ה* לכל הפירושים אינו מתיישב אויביו לשון רבים כי אם לדברי רבי ברכיה דקאמר אלו פרעושים יתושים וזבובים: והגם שנאמר דהאומר זו אשה ר״ל נשיו אף אם יהיו רבות וכן האומר זו נחש ר״ל מן הנחשים על כל פנים לאומר זו יצר הרע אינו מתיישב מלת אויבים לשון רבים:

*ואולי* י״ל שכיון שיצר הרע נכנס י״ג שנים קודם יצר הטוב בגופו של אדם כבר הורגלו עמו כל האברים ונמצא שבבא יצר הטוב לסוף י״ג שנים מוצא כל האברים ג״כ כאויביו כיצר הרע הצורר כמו שדרשו חז״ל עיר קטנה זה הגוף ואנשים בה מעט אלו האברים ובא עליה מלך גדול זה יצר הרע ובנה עליה מצודים וכו׳ באופן שאבריו של אדם עומדים בעזרת יצר הרע:

*אמנם* ברצות ה׳ דרכי איש גם אויביו דהיינו היצר הרע עם האברים שבו ישלים אתו ונקט זו יצר הרע לפי שהוא עיקר. או כלך בדרך זה שעל ידי יצר הרע אדם עובר עבירות והם הקטרוגים אויביו של אדם כנודע אך ברצות דרכי איש שחוזר בו ומתקן דרכיו גם אויביו שהם היצר הרע והקטרוגי' שנעשו על ידו ישלים אתו שנעשים העבירו׳ זכ{ו}יות מליצי׳ עליו לטובה. או כלך בדרך זה שבהיות אדם שומע עצת יצרו הוא מזיק לבריות אלה וכמוש ורצוח וגנוב ונמצא כלם נעשים אויביו אך ברצו׳ ה׳ דרכיו על ידי שתיקנן גם אויביו שהוא יצרו והאויבים שהוליד על ידו ישלים אתו משים הקב״ה בלבם שאעפ״י שהרע להם שישלימו עמו. עי״ל אמר אויביו לשון רבים לרמוז על רוב שנאתם כאויבים דמו:

*ילקוט* (משלי דף רנ״ז ע״א) דבר אחר מצא אשה מצא טוב אמר רבי יוחנן בן נורי את מוצא עד שלא נבראת האשה כתיב לא טוב היות האדם לבדו אבל משנבראת כתיב וירא אלהים את כל אשר עשה והנה טוב מאד:

*אמ״ה* נראה לפרש כונת המאמר הלזה דאיתא במדרש והנה טוב זה יצר הטוב מאד זה יצר הרע וכו׳ וכבר מבואר אצלי פסוק לא טוב היות האדם לבדו שהכונה אמר הקב״ה לא טוב כלומר אין מציאות טוב בעולם דהיינו יצר הרע כמדובר והנה טוב זה יצר הטוב מאד זה יצר הרע כלומר טוב מאד זה יצר הרע וכו׳ היום אדם לבדו משום שאין אדם מתפתה לאכול מן העץ כדי שימשך היצר הרע לכן אעשה לו עזר כנגדו דהיינו האשה והנחש יפתה לאשה והאשה לאדם וראיה שאין אדם מתפתה שהרי מרוב חכמתו קרא שמות לכל בהמה וחיה מה שלא יכלו מלאכי השרת כדרז״ל ולזה סמיך מיד ויצר ה׳ אלהים מן האדמ׳ כל חית השדה ואת כל עוף השמים ויבא אל האדם לראות מה יקרא לו וכל אשר יקרא לו האדם נפש חיה הוא שמו: הוא ראיה שלא היה מתפתה כיון שחכם כל כך הוא ויצר טוב ורע היה מוכרח להיות כדי שיהיה שכר ועונש לכן ברא לחוה כדי שיוכל הנחש לפתותה: וזהו כונת המאמר את מוצא עד שלא נבראת האשה כתיב לא טוב כלומר קודם בריאתה כתיב לא טוב לומר לא היה אפשר היות טוב בעולם דהיינו יצר הרע לפי שעל ידי האדם לא היה ימשך {במהדורת לעמבערג: השכר} אבל משנבראת כתיב וירא אלהים את כל אשר עשה והנה טוב מאד שאחר שנבראת יש מציאות טוב מאד היינו יצר הטוב ויצר הרע כמדובר טוב יצר הטוב מאד זה יצר הרע כלומר טוב מאד זה יצר הרע שיצר הרע טוב יותר מיצר הטוב כיון שעל ידו ימשך השכר:

*פליאה* שמה של אשת לוט מלח ולמה נקראת מלח שהיו העניים מבקשים ממנה לחם ונותנת להם מלח וכי לא היתה לה לתת להם צדקה אלא מלח על כן היו מתפללין העניים עליה ומבקשים מהשם להחזיר' {ל}תל מלח והשם שמע תפילתם ונהפכה למלח וכשהיתה שומעת היתה חוזרת ועונה אמן בחושב' כי תפלתם לטובה עליה ולדעתה כי המלח נעשית מן המים ומן העפר וכונתה לטובה והם כונתם לרעה לכן חזרה לנציב מלח:

*ועוד* אשת לוט היתה ראויה להשיג פני שכינה הנקר׳ מלח ולא רצתה לשמוע ולשמור מה שאמר~ה~ לה המלאך אל תבט אחריך לכן מדדה השם מדה כנגד מדה היא עברה בגזרת מלח ~ושבח~ {ושבה} לנציב מלח:

*אמ״ה* אומרו כאן שמה של אשת לוט מלח וכו׳ ר״ל על שם המאורע כינו שמה מלח דשם אחר היתה לה הלא היא בספר הישר. אך ראוי להבין איך בעבור שהמלח נעשית מן המים ומן העפר חשבה לדעתה שהוא דבר טוב עד שלא היתה משגחת לקללת העניים ואדרבא חוזרת ועונה אחריהם אמן:

*אמנם* כיון שהמים והעפר הם שני יסודות גופניי׳ ממשיים מה שאין כן יסוד האש והרוח והמלח נעשה ממים ועפר כך יהיה מציאותה לאורך ימים בעולם הגשמי הזה היותה בעולם נראית לעין שהיא בחינת ממשייות והם בחינת החיים העומדים בעולם מה שאין כן המתים שנאבד גולמים וממשייותם בהיותם חוזרים לאין ולכן היתה עונה אמן אחריהם בכוונתה להיותה בבחינת המלח הנעשית ממי׳ ועפר יסודות ממשיים ועומדים:

*והקב"ה* עשה גם שניהם רצון העניים ורצונה רצון העניים שהחזירה לנציב מלח: ורצונה היות מציאותה קיימת בעולם נראית בעין לפי שהנציב מלח שנעשית אינו כלה לעולם כנודע שלוקחים מאותו מלח ואינה נחסרת כלום באופן שהיא בעולם בבחינת ממשייות כמים ועפר ונראים בעין:

*אך* ראוי לשים לב מה היתה רומזת לתת מלח לעניים. אמנם כיון שהשכינה נקראת מלח כדברי הפליאה כמדובר וכו׳ היתה סוברת סברת טורנוסרופוס הרשע בבבא בתרא אם הקב״ה אוהב עניים למה אינו מפרנסם משל למלך שכעס על עבדו וחבשו בבית אסורין וכו׳ המאכילו אינו חייב וכו׳ בתמי׳ וכו׳ לכן נותנת מלח לרמוז לעניים השכינה הנקראת מלח יזון ויפרנס לכם שממנה השפע בעולם הזה ואם היא אינה מפרנס לכם אין רצונה בכם ואני איך אעבור רצונה לפרנס לכם: ולכן לא היתה משגחת לקללת העניים ואדרבא עונה אמן אחריהם בסוברה כי רצון השכינה עושה עם מה שלא היה מפרנסם:

*והעניים* היו סוברים סברת ר׳ עקיבא שעשה הקב״ה עניים בעולם כדי להציל עמהם למפרנסם מדינה של גיהנם ולכן היו מקללים אותה שתחזור נציב מלח ולא תנצל מקללתנו ובזה יתפרסם דטועה היתה בסברתך בהגיע אליך קללת העניים שענוש תענש הפך המפרנס העניים שנצול מעונש גיהנם: ודוקא בעונש נציב מלח תהיה עונשך דכיון דהשכינה נקראת מלח כנודע אצלך והיה ראוי שתדין מה מלח מתקן ומתקיים הבשר כך השכינה נקראת מלח גם מטעם שזן ומפרנס ומקיים ומתקן לצריכי׳ קייום ופרנסה והאדם חייב ללמוד מדרכיו כדכתיב והלכת בדרכיו וכו׳ א״כ מטובך שאת~ה~ רומזת לנו שהשכינה נקראת מלח יזון אתכם משם צריך שתלמוד ~שתזון~ גם את~ה~ לזון לעניים כמדובר:

*אך* קשה מיהו כיון שמה שלא נתנה לעניים היה מטע׳ שטע׳ בשיקול דעתה כסברת טרורנוסרופוס כדפרשי׳ וסבורה שעושה רצון השכינה בזה לכן היתה ראויה להשיג לראות פני שכינה הנקרא מלח אלא שגרם לה השגגה ולא רצתה לשמוע דברי המלאך אל תבט אחריך והביט וחלה עליה מדת הדין הקשה השורה על סדום ונעשית נציב מלח:

*ובדרך* הלצה היתה נותנת מלח לעניים לרמוז להם בזה יש לכם לאכול ולשבוע ולהותי׳ להוליך עמכם בדרך ולא תחזירו עוד אל ביתי על דרך דאיתא במדרש איכה בסיפור חכמת ירושל{י}ם אפילו בתינוקות על השלם ששלח לתינוק א׳ לקנות לו דבר לאכול ולשבוע ולהותיר והביא לו מלח וא״ל מזה תאכל ותשבע ~והותיר~ {ותותיר} להוליך עמך בדרך:

*אך* כפי דברי המדרש שנענשה בנציב מלח בעבור שכשבאו המלאכים לביתה היתה שואלת מלח משכנותיה כדי לפרסם שבאו אורחים בביתה וכו׳ מתיישב שנולד עונשה על ידי המלח בעבור דברו אל תבט אחריך מדה כנגד מדה כיון שלהם רצתה לגלות כדי שיענישוהו לכן על ידו תהיה עונשה:

*עוד* יש לפרש למה היתה נותנת מלח לעניים: בהיות שהכריזו בסדום כל המחזיק יד עני ואביון ישרף באש כדחז״ל ולנערה שהחזיקה בצדקה שרפוה באש: לכן אשתו של לוט דרשה בעצמה חייך קודמים לחיי חבריך ואיך אסתכן עצמי כדי להחיות לאחרים אך היתה נותנת להם מלח דבר שלא היו מקפדים על זה אנשי סדום כיון שאינו דבר ראוי לאכילה: וכוונתה לרמוז להם סוד אנשי סדום ולא בדבור משו׳ עוף השמים יוליך את הקול שהכריזו על מניעת הצדקה ואם כן מהרו לפזר רגליכם מן העיר הזאת כי אין לכם בכאן מחיה רק במה שנעשה המלח שהוא ממים ועפר כלומר לשתות מים ולאכול קוזיזות של אדמ׳ עד שתאכלו וכאן תמותו ואל תשימו לבכם למתנות הדינרים הנותנין לכם כי אין נותנין לכם בעבורם מזון כשתבאו לקנות ותמותו ברעב ואח״כ כל אחד לוקח דינרו כדאיתא בפרק חלק:

*והנה* העניים לא היו שמים לבם אל הרמז ומקללי' אותה שתחזור לתל מלח והיא חוזרה ועונה אמן בחשבה כי תפלתם לטובה עליה וכו׳ כלומר יתהפכו הקללות לטובה עליה על דרך קללת חנם לא תבא ואדרבא יתהפכו לברכות משום כי לדעתה המלח נעשית מן המים ומן העפר וזה עצמו היתה מרמזת להם לטובת׳ שלא יתאחרו בעיר כי לא יזונו רק בדבר שהמלח נעשית בהם שהוא מים ועפר כדפרישית וא״כ ימותו ברעב: וכיון שכן היתה ראויה להשיג פני שכינה שנקראת מלח מטעם מה שכיונה לטובה ברמז המלח כמדובר אלא שעברה פי המלאך ופגעה בה מדת הדין הפועלת מאחריה בסדום ונתגלו זה דמיהו שמע הקב״ה תפלת ~הענייה~ {העניים} כיון שפעם אחד הלפחות היתה יכולה לתת לכל עני ולקיים מצות הצדקה דשרפת הנערה נולד על שהרגילה בהתמדה לזון לחברתה העניה ואמרו אנשי סדום איך קיימת כמה זמן בלי אכילה וחקרו אחריה ומצאו שהיתה מוציאה המזונות בתוך כדה והרגוה כדחז״ל באופן שבפעם ראשונה אין הרגש בדבר ובזה חטאה אשת לוט ולכן שמעה הקב״ה תפלתם:

*זרע* האשה הוא דם נדות: יהיה הד׳ ארציי ומימיי: וזרע האיש אויריי ואשיי שלשלת הקבלה דף ע״ו ע״א:

*אמ"ה* כיון שהאיש מעולה מן האשה בכל מכל כל ודעתו הזך משיג הדברים המושכלים הרוחניים לכן זרעו כולל שני היסודות היותר רוחניים והם האויר אשר כן יסוד הרוח וגם יסוד האש שהם ב׳ יסודות העולים למעלה באיש שבדעתו ועייונו והתבודדותו עולה עד רום רקיעא לא כן האשה כי דעתה קלה לכן זרע שלה כולל השני יסודות היותר כבדים בטבעם היורדים למטה והם יסוד המים והארץ:

*וירא* מלאך ה׳ אל האשה וכו׳ מלמד שאשתו של מנוח היתה צדקת שזכת' לדבר עמה מלאך: ילקוט שופטים ד״ב ע״ב:

*אמ"ה* הוצרך ללמדך שהיתה צדקת משום שהבן הוא מצד האם כאחז"ל אשה מזרעת תחלה יולדת זכר ושמשון נתאוה לדבר טומאה דלכן יצאו לו מים מן המכתש מלחי החמור דבר טמא כאחז״ל ועוד לחז״ל מיהו כי הלך בתר עיניו הלך כו׳ ויש מקו׳ לדון דמצד אמו נמשך לו כל זה לכך הוצרך ללמדך דלא לפי דצדק׳ היתה: אלא היא אדרבא שמרה דברי המלאך שהזהירה על היין כדי שיהיה צדיק נזיר אלהי' ואל יביאהו היין לידי זימה וכאחז״ל הביאו ילקוט שופטים דף ב׳ ע״ג כי נזיר אלהים יהיה הנער גלוי לפני הקב״ה ששמשון הולך אחר עיניו לפיכך הזירו בנזיר שלא יהיה שותה יין לפי שהיין מביא לידי זימה ומה בזמן שהיה נזיר הלך אחר עיניו אלו היה שותה לא היה לו תקנה לעולם וכו׳:

*עירובין* (פ״י) {דף ק' ע"ב} אמר רשב״ן א״ר ~יונתן~ {יוחנן} כל אשה שתובעת בעלה לדבר מצוה הויין לה בנים שאפילו בדורו של משה לא היה כמותם דאלו בדורו של משה כתוב הבו לכם אנשים חכמים ונבונים וידועים וכתיב ואקח את ראשי שבטיכם אנשים חכמים וידועי׳ ואלו נבונים לא אשכח וגבי לאה כתיב אלי תבא וכו' וכתי׳ ומבני יששכר יודעי בינה לעתים:

*אמ"ה* ראוי לחקור דאיך תהיה תביעת האשה לבעלה לשיצאו ממנ׳ בנים דאפילו בדור דעה לא נמצאו כמותם דהתם לא מצא משה רבע״ה נבונים ומענין זה יוצאים נבונים שהיא מדרגה גדולה מהחכמים וידועים:

*ואחר* החיפוש מצאתי בלב אהרן דף ל״ד ע״ב דהרגיש מזה ופירש וז״ל ידוע שטעם העלם הידיעה מהשכל האנושי הוא עובי הגשמות והחומריתו כי זה יהיה כמחיצה אל השכל ולא יעזוב אותו להשכיל כלל ומצורף לזה ידוע שעובי החומר ועפרותו יולד באדם מפני כוונת מולידו אם יכוונו בעת זיווגם להנאת הגשמית ולהרבות התאוות ולערבות המישוש ולזה בודאי שאם תהיה האשה שהיא עיקר החמריו׳ תובעת בעלה מבלי הנאה כלל אלא כל כוונתה לדבר מצוה שבזה הפועל הוא שכליי גמור הנה בהכר׳ הבנים אשר תוליד יהיו זכי החומר לגמר אשר לא יעכבו אל השכל כלל ולא יקרה שום ערבוב לידיעתו להיותו זך ונקי חלודת החומר כלל וזו היא הסב׳ שימצאו בהם מדרג׳ מהחכמ׳ אשר לא נמצאת בימי משה וזה שבימי משה אם היו אז שפע החכמה בריבוי נמרץ נמצאו חכמים והם מקבלי׳ ממה שיורו להם זולתם וידועים והם המציירים מה שקבלו בשכל׳:

*אמנם* נבונים שהם המולידים החכמה לא אשכח שכן צוה לקחת מהם ואח״כ לא אמר שלקח אלא חכמים וידועים ומלאה יצאו נבונים בני יששכר יודעי בינה ובזה ביארו טעם המצא רבוי החכמה בבני יששכר והנה מאמר זה מוסד על סברתם ז״ל אשר יראה במהו׳ השכל שהוא עצם נבדל משכיל בפועל קודם בואו אלא שהדבקות לחומר משכח ממנו המושכלות ובאשר ינוקה ויזדכך אז תזכרנה לו והוא דעת האומר שסובר שהידיעה זכירה עמה ששכח מפאת החומר והבן עכ״ל:

*ואני* אומר בדרז״ל יותר בינה יש באשה מבאיש שנא׳ ויבן ה׳ אלהים את הצלע וכו׳ דריש ויבן לשון בינה: והנה כשהאשה תובעת לבעלה לדבר מצוה הקב״ה מתעסק באותו זיווג ועושה שכל כחותיה שיש בה יפעול בולד הנוצר ובכלל כחותיה היא הבינה שיש בה יותר מהזכר ובזה יוצאים בניה בעלי בינה כלאה ומבני יששכר יודעי בינה וכו׳ מה שלא נמצא בדור המדבר כי לא אירע אשה שתבעה לבעלה כמו שעשתה לאה:

*עוד* כשהאיש נותן דעתו על אשתו לפוקדה והיא אינה רוצה אז צריך האיש להוציא בינתו להבין להמציא דרך יוכל לכפותה ולרצויה ונמצא שקצת בינה שבו הוציאה על ענין זה וכשמזדווג עמה פועל בולד הנוצר כפי כחותיו וכח הבינה שבו כבר נחלשה כיון שהוציאה לחול שבודאי באותם ההמצאות שהמציא איך יוכל לכפותה היו בהם מהדופי וכיון שנתחלל בינתו בניו מחוסרים מבינה לא כן כשהיא תובעת לו לדבר מצוה שאז בינת שניהם על נכון בלי עירבוב הפגם בתוכם ובזה בניו בעלי בינה:

*עוד* נראה כשהיא תובעת לו בדבר מצוה בעת הזיווג כל דעתו על אשתו בעלות על לבו חסידותה וצורתה נרשמת נגד עיניו ומזריע במחשבתו צורת אשתו נגד עיניו ואז הולד נוצר כפי מחשבתו על אשתו ויוצא בעל בינה כאשה שיש בה יותר בינה מבאיש כדפרישית בדרך ראשון: אך ראוי לשים לב שבמדבר היה בצלאל שמלאו הקב״ה בחכמה בתבונה ובדעת כמו שמעיד עליו הכתוב ואיך קאמר דנבונים לא מצא וי״ל דהבקשה היה על נבונים רבים ונבונים רבים לא נמצאו כחכמים וידועים כי אם אחד דהיינו בצלאל ומדוייק מדברי המאמר דקאמר ואלו נבונים לא מצא: עוד א״ל שלבצלאל מלאו הקב״ה בתבונה ולא מצד עצמו היה לו:






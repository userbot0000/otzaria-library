%% ענף אשה ~מזריע~ {מזרעת} תחלה

*רבינו* בחיי ז״ל {ויקרא יב' ב'} בענין אשה מזרעת תחלה יולדת זכר רז״ל רצו ללמוד זה מפסוק אשה כי תזריע וילדה זכר וברוך שנתן לנו תורת אמ״ת נוטריקון א"שה מ"זרעת ת״חלה א{"}יש מ{"}זריע ת{"}חלה יולדת נקבה הטעם כי הטפה הראשונה אשר תהיה מהזכר או מהנקבה היא כמו השדה שזורעים בו והטפה אחרונה כמו הזרע שזורעים בשדה ולפיכך תלד זכר כמותו וזהו לשון תזריע: ואם הזכר יזריע תחלה הרי הטפה ההיא כשדה וטפה הנקבה שבאחרונה הוא הזרע ותלד נקבה כמותה:

*וחכמי* הטבע כתבו אשה מזרעת תחלה יולדת זכר כי כשהאשה משתוקקת לבעלה ומתחממת בחשקו כל כוונ{ת}ה ומחשבתה עליו ומציירת צורתו בלבה ומתוך אותו חשק ממהרת ומזרעת תחלה ובכח אותה המחשבה המצטיירת בלבה תלד זכר שכנגד לבה ועיניה והדבר בהפכו וזהו ענין המקלות של יעקב שהיה עושה ציורים בהן ובאים הצאן ומתחממים והיו מתעברות דוגמת אותם הצורות:

*ויש* מי שפירש אשה מזרעת תחלה יולדת זכר מפני שיש ב{רבינו בחיי שם: בזרע ה}אשה כח גנוז והוא כח הזכר ולכך יולדת זכר כשם שיש באיש כח גנוז והוא ~כח~ {רבינו בחיי שם: דם} הנקבה ו{ה}ראיה מאדם הראשון שהיתה חוה בנויה ממנו והיתה גנוזה ברובו כן כח הזכר גנוז בזרע הנקבה וכשם שהנקבה נאצלת מן האדם כך היא ראויה שיהיה הזכר נאצל ממנה וזהו הסבה היא מזרעת תחלה יולדת זכר שהוא הכח הגנוז בה ואם הזכר מזריע תחלה יולדת נקבה הכח הגנוז בו: עוד טעם אחר כשהאשה מזרעת תחלה זרע הזכר הוא אחרון בא ומתגבר עליו ולפיכך יולדת זכר דעילאה גבר והדבר בהפכו:

*אמ"ה* כשהאשה מזרעת תחלה ואח״כ בא זרע הזכר על זרע הנק״בה כשהנק״בה חותם צורת הולד בחותמו בא החותם על זרע הזכר שהוא מעלה מזרע הנקבה ומצטיירת זכר והדבר בהפכו במשל אם תשים שתי חתיכות של שעוה זו על זו ותחתום עליו תצטייר העליון: עוד אפשר לומר כשהאשה מזרעת תחלה מיד מסתלקת תאותה וחשקה מענין התשמיש והאיש כיון שעדי{י}ן לא הזריע עדיין מתגבר והולך בכחו ואין הפעולה נקראת כי אם על שם גומרה כנודע ולכן הקב״ה מצייר זכר כי הזכר השלים הענין וכשהזכר מזריע תחלה מיד נסתלק תאותו והוא בטל וכח האשה עדיין בתוקפה והיא גומרת הענין ולכך הקב״ה מצייר~ת~ נקבה הכל הולך אחר מי שהשלים הפעולה:

*אך* כפי הטעם הנזכר לעיל דאשה מזרעת תחלה יולדת זכר משום שמזרעת תחלה הוא מסבת חשק גדול שיש עמו ומצטיירת הולד כפי המחשבה וכו׳ מבואר אצלי טעם בסוטה דדרשו חז״ל שאם היתה נקיה יולדת זכר שנאמר וניקתה ונזרעה זרע וכו׳ הטעם לסבר׳ זה לפי שבעלה חשדה באחר ושכל חשק׳ ותאות׳ היה עם הנואף כפי סברתו להורות כי טועה היה היתה יולדת זכר ואם איתא שדעתה באחר היה ראוי שתמאס בתשמישו כיון שהוא בעל כרחה ותזריע באחרונה לפי שהמזרעה תחלה היא מרוב חשק המשתמש עמה: ולמדנו מכאן מוסר השכל כי כשם שהולד מצטייר כפי החשק ומחשבה אם זכר אם נקבה כך פעולת המחשבה אם רעה אם טובה לפעול בולד היות בו הכנה צדיק או רשע וזהו ענין סמיכות פרשת שמיני עם תזריע כתיב לעיל ולהבדיל בין הטמא ובין הטהור וסמיך אשה כי תזריע כלומר היות הולד טהור או טמא כלומר צדיק או רשע הכל תלוי משעת הזריעה כפי מחשבת האיש ואשה ולכך צריך באותה שעה לצייר נגד עיניהם אנשים חסידים וצדיקים וכר׳ יוחנן דהוה יתיב בשערי טבילה וכו׳ וכמו שהאריך בזה החסיד בעל לוחות הברית ז״ל:

*אמ״ה* נ״ל שטוב לצייר באותה שעה נגד עיניהם צורת האותיות של אל״ף בי״ת כי צורת כ״ב אותיות שבתורה יש בהם רמזים נפלאים ורזין עליונים וכח צורת האותיות שציירו נגד עיניהם פועל בולד להשלימו אל תכלית השלימות: עוד נראה בטעם אשה מזרעת תחלה יולדת זכר תדע כי כל מין אוהב את מינו וכשהאשה מזרעת תחלה היא כאומרת אל הזכר שישלים הדבר כפי רצונו כי היא כבר נסתלקה וטבע הזכר פועל כפי רצונו אל הזכר ולכך כשהאשה מזרעת תחלה יולדת זכר וכשהאיש מזריע תחלה הוא כאומר לנקבה כבר נסתלקתי עצמי מזה פועל כפי רצונך ורצון האשה אל האשה שכל מין אוהב את מינו ואף ע״פ שהנקבה חפצה ורצונה לבניה זכרים אמנם הטבע עושה פעולתו כי הטבע מחייב לאהוב מין את מינו ולכך יולדת נקבה:

*עוד* י״ל ידוע שהנקבה היא חם בטבעה מה שאין כן האיש כנודע ולכן כשהאשה מזרעת תחלה בא זרע הזכר על זרעה ומכבה חמימות זרע האשה כי זרעו נוטה אל הקרירות כמים הבאים על דבר חם וממזגו ולכן נצטייר הולד זכר כי הזרע הזה מוכן אל הזכר כי הוא מזוג אל הקרירות אבל כשהאיש מזריע תחל׳ אז יולדת נקבה לפי שזרע האשה הבא על זרעו מחממו ומהפכו אל החמימות והיא זרע מוכן שיצטייר ממנה נקבה שהיא חם בטבעה:

*עי"ל* בענין המחשבה כנזכר מרבינו בחיי ז״ל לעיל אך הוא באופן אחר כשהאשה מזרעת תחלה נחה שקטה ודעתו ומחשבתו של זכר עליה שחפץ
בהתגברות התאוה עמה וליתא כי כבר נסתלקה תאותה ומתוך העסק עמה בדבר זה מזריע נמצא שלא הסיר מחשבתו ממנה לומר שתחזור להתעורר אל תאותו יולדת ~:כר~ {זכר} כי דעתו על הזכר דהיינו שתתעורר עצמה לחשוב בזכר והיא שומעת לכן מצטיירת הולד כפי המחשבה והדבר בהפכו האיש מזריע תחלה יולדת נקבה כי היא מרמזת שיתעורר עדיין לתאותה והוא מבין וחושב ברמזיה ונמצא התעסקות המחשבה אל הנקבה ומצטיירת נקבה:

*ציוני* פ׳ תזריע כוונת רז״ל אשה מזרעת תחלה יולדת זכר וכו׳ אין כוונתם שיעשה הולד מזרע האשה אע״פ שיש לאשה ב{י}צים כביצי הזכר או שלא יעשה הזרע כלל או שאין הזרע נקפה ולא עושה דבר בעולם בעובר אבל מאמרם רז״ל מזרעת ר״ל על דם הרחם שיתאסף בשעת גמר ביאה ומתאחד בזרע הזכר כי על דעתם העובר נוצר מדם הנקבה ומלובן הזכר ולשניהם יקראו זכר וכן מאמרם שלשה שותפים יש באדם איש מזריע לובן שממנו גידים ועצמות ולובן שבעינים ולזה מסכימים חכמי הרופאים וחכמי המחקר והפלוסיפים רוצים לומר שכל גוף העובר מדם האשה אין לאיש בו אלא הפה הידוע בלשונם היולי שהוא החומר הראשון הנקרא היולי שהוא ~ניתן~ {נותן} הצורה בחומר כי אין {בין} ~בביצים~ {ביצת} התרנגול{ת} הבא{ה} מן הזכר למתפלשת באפר אלא שזו תגדל האפרוח וזו לא תזרע ולא תצמיח בהמנע ממנה החום היסודי אם כן תהיה מלת תזריע כמו זרועיה תצמיח ע״כ:

*תקונא* ס״ה {דף צו ע"ב} האשה אשר נתתה עמדי היא נתנה לי וכו׳ לא הזכירה בשם חוה לומר חוה נתנה לי לרמוז על מה שאמר בן סירא גרמא דנפל בחולקך טב או ביש גרריה וכו' *חוה ח{'} ו{"}ה* ח' חכמה כ{"}ח מ{"}ה כללא דשמא קדישא:




%% ענף אוב ובעלת אוב

*רש"י* ז״ל פ׳ שופטים כגון המעלה את המת בזכורו וכו׳ מפרשים ז״ל מהו מעלה את המת בזכורו הלא כשבעל אוב מעלה את המת מעלהו רגליו למעלה וכשבעלת אוב העלה לשמואל עלה ראשו למעלה לפי שלמלך עולה כך משום כבוד מלכות ומשם הבינה האשה שהיה שאול משום שכל המתים שהיה עולה לכל אדם היו עולים רגליו למעלה וזה עלה ראשו תחלה בשביל כבודך שאתה מלך וכו׳ ולכן נקט רש"י בזכורו בשביל שזכרותו דהיינו האבר של המת עולה עם רגליו מתחל׳: 

*אמ"ה* ונוכל לומר דנקט בזכורו על שם שמעשי׳ כאלו נעשים בכשופים ועל ידי שכבת זרע כאחז״ל גבי בלעם הרשע שהיה מטמא עצמו בשכבת זרע להצליח בכשופיו ועיין בזוהר בענין זה באורך ואפשר שכיון שהכשוף הוא על ידי מה שמוציא מזכורו דהיינו שכבת זרע נקט המעלה את המת בזכורו כלו׳ בזכורו של העושה המעשה ולרמוז אגב אורחיה על גודל עונו הזהיר בזכורו כמדובר:

*ואגב* אכתוב מה שכתב בס׳ החינוך פ׳ שופטי׳ סימן תק״ב ענין אוב וידעוני שהוא ע״י כשוף שהמכשף משים לתוך פיו עצם מחיה ששמה ידוע ואותו עצם מדבר ע״י כשופיו וזו החיה ששמה ידוע כתבו הגאונים שהיא ~גדולה~ {במהדורת לעמבערג: גדילה} בחבל גדול שיוצא מן הארץ כעין חבל הקשואין והדלועין וצורתו כצורת אדם בכל דבר בפנים וגוף וידים ורגלים ומטבורו מחובר לחבל ואין כל בריה יכולה ליקרב כמלא החבל לפי שהיה רועה סביבותיה כמלא החבל ושורפת כל מה שיכלה להשיג וכשבאים לצודה מורים בחצים אל החבל עד שנפסק והיא מתה מיד: 

*ובירושלמי* דכלאים אמרו ז״ל בפירוש כי עם אבני השדה בריתך בר נש דטור הוא והוא חיי מן טבוריה איפסיק טבוריה לא חיי עכ"ל: 

*אמר המאסף* תמיה אני מאד דכיון שמין האדם נברא בצלם אלהים כדכתיב כי בצלם אלהים עשה את האדם איך ולמה ברא חיה כזו בצלמו כדמותו צורת אדם וקבלתי שחיה זו נוצר בארץ משכבת זרע של אדם שלפעמים הרועים מזריעים על הארץ בזמן החום ונבלעת אותו זרע בארץ ומתהווה צורה זו וכו׳ ונמצא שהיא תולדת אדם ולכן נוצר צורת אדם ממש וכן שמעתי על הדודאים שהם כצורת אדם שמתהוי׳ בארץ על אופן הנז׳: 

*אבל* לבי אומר שהקב״ה זכר עשה לנפלאותיו ~וכש׳~ {במהדורת לעמבערג: וכשם} שהניח קצת מהמגדל והניח גם תיבתו של נח משום זכר עשה לנפלאותיו כדחז״ל איתא בילקו׳ גם ביציר׳ האדם מן האדמה שהדבר קשה לכת המינין שאי אפשר לכן עשה זכר לנפלאותיו שיצמח מן האדמה חיה כצורת אדם כדי שיראו ויודו בעל כרחם ביצירת אדם הראשון שהיה מן האדמה: 

*עוד* נראה לי מעשה הקב״ה שיצמח מן האדמ׳ צורת אדם להודיענו חסדיו הרבי׳ שעשה עם האדם לעשות לו אופנים שיכניע וישפיל עצמו לקיים מצותיו ולא יחטא כדי להרבות בשכרו שהרי ~היכולות~ {במהדורת לעמבערג: היכולת} בידו לבראתו מן האדמה כאשר עיניהם רואו׳ חיה ~האלו~ {במהדורת איזמיר: לו} יוצאה מן האדמה אך לא עשה כן לא גזר כן כי אם שיהיה ילוד אשה עובר במקום השתן שני פעמי׳ חד כשמולידו אביו וחד כשילדתו אמו כדי שעל ידי כן יכיר בפחיתותו וישפיל עצמו ויכנע לבבו לעבודתו ולהרבות בשכרו מה שאין כן אם היה אדם איש ואשה נוצר מן האדמה כי אז לא היה מקום לומר לו חזור לאחוריך ודע שבאת מטיפה סרוחה:

*בענין* הבעלת אוב שהעלה את שמואל רב האיי ורב סעדיא הגאונים וראב״ע אומרים שהי״ת החייהו כרצונו ולא בהכרח האשה ויש אומרים שהאשה לא העלה את שמואל אבל היא הכירה שאול כשבא לפניה והיא החביאה איש אחד ובחכמתה וטוב השערת׳ היתה עושה שהנחבה השיב הדברים ההם הרל״בג ז"ל בספר מלחמת השם אומר שהכל היה בדמיון שאול שנשתקע כל כך בדמיונו שנראה לו כאלו היה שמואל בעצמו עקידת יצחק פ׳ קדושים אומר כי לא היה אפשר להעלות שמואל מרוב קדושתו אמנם עם הקדמותיו מוכיח שכשהתחלה האשה לקסום עלה שמואל מאיליו ודבר מה שדבר ויש אומרים שהאשה לא העלה גוף שמואל ממש אלא שד נכנס בגוף ההוא והעלהו והשיב על שם שמואל ע״כ: שלשלת הקבלה דף פ״ו ע״ב:

*אמ"ה* רובם דעות נפסדות הם לבד דעת רב האי ורב סעדיא והראב״ע ובעל העקידה שהם נכונים שכל דבריהם מסכימים למאמרם חז״ל שאמרו אינו עולה בשבת וכו׳ ולדעת שהאשה החביאה איש ולדעת שהיה דמיון ולדעת שהיה שד וכו׳ מאן דכר שמיה שבת או חול ועוד דרשו רז״ל שראהו האשה עוטה מעיל על שם ומעיל קטן ~יעשה~ {לשון הפסוק: תעשה} לו אמו ועוד אמרו למה הרגזתני שאמר לו שמואל לשאול כשם שנפרעים מן העובדים כך נפרעים מן הנעבדים ועוד אמרו אלהים עולים מן הארץ שהעלה שמואל למשה עמו בסוברו שתבעוהו דין וכו׳ והרבה מאמרים כאלו מוכיחים שהיה שמואל ממש שיש כח לבעלת אוב לעלות המת ועוד אמרו שיכלה להעלותו על היות בתוך י״ב חדש למיתתו והדעות הנזכרים מכחישים כל המאמרים: 

*עוד שם* כתוב על שם ר׳ יהודה החסיד ז״ל כי כאשר הבעלת אוב מעלה המת אם יבדקו בקבר האיש שהועלה לא ימצאו שם גופו עד אחרי חזרתו וגם אני המחבר שמעתי בודאי עכ״ל: 

*ילקוט שמואל* האשה בעלת אוב היתה אמו של אבנר:



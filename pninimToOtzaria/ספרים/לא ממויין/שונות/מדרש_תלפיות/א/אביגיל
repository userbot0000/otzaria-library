%% ענף אביגיל

*כתיבת יד* מצאתי בענין מאמר חז״ל גבי אביגיל ~לבא~ {במהדורת לעמבערג: מבא} בדמים דדרשו דם נבל ודם נידה וכו׳ קשה ולמה לא שיבחה דוד שמנעו גם מעון אשת איש החמור מנדה י״ל דהיא ראתה דיצריה תקפיה ואם היתה משיבתו בטענת אשת איש מיד היה רואה דוד פתח התר לעצמו להרוג את נבל בטענת מורד במלכות כדי לבא עליה לזה א״ל אפי׳ תהרגהו אני נדה לכן המתן עד שהשם ינקום נקמתך או אתגרש ותקח אותי בהתר ועשתה לו נמי שיש לו פת בסלו ~בזה~ {במהדורת לעמבערג: מזה} נתקרר יצרו וכן היה שויהי כעשרת הימים של שבעה ימי נדה ושלשה ימים של בדיקה לצאת מזיבה מת נבל ואז כשמת כבר היא ברשותו והמתין לה עוד שלשה חדשים ע״כ:

*מסכת מגילה* פרק א׳ בענין אביגיל עם דוד גלתה שוקה והלך דוד לאורה שלשה פרסאות ואמר לה השמיעי לי אמרה לו ולא תהיה זאת לך לפוקה ולמכשול זאת מכלל דאיכא אחריתי ומאי ניהו דבת שבע ומסקנא הכי הוה והיתה נפש אדוני צרורה בצרור החיים את ה׳ אלהיך כי הוה אזיל קא אמרה ליה והיה כי ייטב ה' לאדוני וזכרת את אמתך:

*אמר המאסף* נלאו הרעיונות על אביגיל הצדקת ועל דוד חסיד שבחסידים איך אביגיל עשתה כאחת הנבלות לגלות שוקה ודוד להעיז פניו לומר לה מיד השמיעי לי ובתחלת העיון ראיתי לומר תקון על אביגיל שלא גילתה שוקה בקום עשה חלילה רק ברידתה מן החמור נתגלה שוקה וראתה דוד ומצאתי כן בכלי יקר משם מהר״י אברבנאל ז״ל אך שיש לדקדק דאם ~הוה~ {במהדורת לעמבערג: היה} כך ~הי״לל~ {במהדורת לעמבערג: היל"ל} נתגלה שוקה ולתקן זה נר' דכיון שמיהרה לרדת מן החמור כמו שמעיד הכתוב והמהירות גרמה הגילוי נחשב לה כאילו היא גילתה את שוקה מדעת׳ ומרצונה דמי הכריחה למהר ברדתה:

*אמנם* מה שלבי אומר לי שגילתה שוקה בכוונה כמובן מלשון המאמר וכוונתה כדי שיתחמם דוד לתובעה ובטחה בו שבתשובתה הרמתה ולא תהיה זאת לך לפוקה יחזור בו כמו שהיה:

*וכוונתה* לגלות שוקה כי רצתה לומר לו והיה כאשר ייטיב ה' לאדוני שיקחנה לאש׳ כדי לתקן דבר גדול כמו שאפרש בס״ד והדבר גנות ודופי גדול לומר לדוד שיקחנה ובפרט היותם אנשיו שם ועדיין היא נשואה עם נבל ועל הספק ג״כ שיקחנה כשימלוך אין דופי גדול מזה לכן נתחכמה שיבחרו השומעים הרע במעוטו לברר לפניהם שבודאי עתיד למלוך ובזה אינו כל כך מהכיעור לרמוז לו שיקחנה במלכו כיון שנתקן ע״י כך דבר גדול כמו שאפרש בס״ד והענין יובן בדרז״ל כל הנכשל בעבירה אינו זוכה למלוכה ובראותם אנשי דוד שפיר׳ מעבירה יודעים נאמנה שעתיד למלוך וגם נולד מזה להם להתחזק עצמם עם דוד כי המתחברים עמו היה כל איש אשר לו נושא וכו׳ והיו מקוים מלכותו לגדולתם וגם דוד מוכרח לפרוש עצמו מן העבירה שאם יכשל בה מתפרסם לאנשיו שאינו זוכה למלוכה ויתפזרו מעליו כל איש על מקומו בראותם שאין סופו למלוך ויפול ביד שאול בהיותו יחיד בלי שום עזר באופן שבהתפרסם אביגיל שעתיד למלוך על ידי גלוי שוקה והוא פורש כמדובר נתקן שאינו מהדופי כל כך באומר׳ לו כאשר ייטיב ה' לו שיקחנה לאשה כיון שכוונתה לתקן דבר גדול כמדובר:

*והנה* כוונת אביגיל שיקחנה במולכו היה על סוד נסתר והוא כי אביגיל היתה שורש דינה ~הכאה~ {במהדורת לעמבערג: הבאה} משורש זוהמת הנחש שהטיל בחוה ולכן אותיות דינה הם אותיו׳ נידה כדברי הרב ז"ל בספר הגלגולים באופן שאביגיל שורש חוה ודוד שורש אדם הראשון בסוד אדם דוד משיח ונבל הוא שורש נחש נבל הוא עדיין ונבלה עמו עומד במרדו הראשון ולכן נקרא נבל כי שם נבל מורה על המינו׳ כדכתיב אמר נבל בלבו אין אלהים ובהיות שורש מן הנחש שהיה מין כדחז״ל במדרש הנחש מין היה לכן נקרא נבל ומסבה זאת נגע בכבוד דוד שהוא אדם באומרו היום רבו העבדים וגו' כי עדיין השנאה טמונה בלבו מזמן היותו אדם הראשון ובזה אינו ~מהתימא~ {במהדורת לעמבערג: מהתימה} שנגעה אביגיל בכבוד נבל אעפ״י שהיה בעלה כיון שידעה בסוד הדברים:

*ונחזור* לענין שאדם וחוה דהיינו עתה אביגיל ודוד קלקלו העולם באוכלם מעץ הדעת צריך להיות התיקון על ידי המקלקלים ותקון העולם הוא על ידי בנין בית המקדש כדאיתא בזוהר עיין שם בגבעת שאול פרשת אחרי מות ולכן בראותה אביגיל ברוח קדשה שעתיד דוד למלוך ולהכין לבית המקדש וכו׳ ולבנות היסודות שהוא ~התחלת~ {במהדורת לעמבערג: התחלה} התיקון ממה שקלקל בהיותו אדם לכן רצתה שיקחנה בהיות היא שורש חוה ועמה חטא׳ וגם היא צריך להיותה בתיקון זה ובפרט היותה היא עיקר החטא:

*וזהו* דרמז לו והיה כאשר יטיב ה׳ לאדוני וזכרת׳ לאמתך כלומר כאשר יטיב ה' לאדוני להמליכך כבראשונה ~שהייתה~ {במהדורת לעמבערג: שהיית} מלך בהיותך אדם כדי שתתקן מה ~שקלקלת~ {במהדרת לעמבערג: שקלקלה. ובמהדורת איזמיר: שקלקלתה} צריך שוזכרת לאמתך כלומר זכור תזכור כי הייתי אמתך מקדם ומאז כדחז"ל אמר הקב״ה בראתי לו שפחה לשמשו ~והיתי~ {במהדורת לעמבערג: והייתי} עמך בחטא וגם צריך להיות עמך בתקון ובזה מתיישב לומר וזכרת כי לא שייך לומר זכור כי אם בדבר שכבר הכיר בו וכיון שהיתה חוה מכיר הוה לה: 

*דרך* שני בענין גלוי שוקה שבראות אביגיל ברוח קדשה שדוד עתיד למלוך חשב׳ מחשבות אולי ~יתבני~ {במהדורת לעמבערג: תבנה} המקדש  על ידו ובהיות חסיד שבחסידים לא יטיל הקב״ה כעסו במעשה ידיו ויטיל כעסו על ישראל ח״ו ולכן גלת׳ שוקה לרמוז לו על הגלות כדכתיב גלי שוק וגו׳ כלו׳ אם תבנה המקדש אין מציאות גלות בעולם מסבת שיטיל כעסו על ישראל ולא על מעשה ידיך מיד מכוין דוד לחטוא כדי שיטיל הקב״ה כעסו במעשה ידיו ולא על ישראל ונתן נגד עיניו מחנה ישראל במדבר שהיה ג' פרסאות וזהו הלך דוד לאורה שלשה פרסאות שהלך לאור רמז דבריה לתת נגד עיניו מחנה ישראל שהיו שלשה פרסאות וניצולו מעון העגל בחכמתו הרמה של משה רבינו ע״ה לחטוא גם בשבירת הלוחות דהמשבר כלי בחמתו כאלו עובד ע״ז כדי למצוא פתח לומר לפני המקום משוא פנים יש בדבר גם אני חטאתי כמותם וצריך להמית גם אותי וא״כ עם מי תקיים שבועה לאבות להכניס בניו לא״י וא״ל הקב"ה ישר כחך ששברת שכיונת׳ לכוונתי בעשו׳ כך לעשות דוגמת חטאם כדי להצילם כמו שפירש בעל קול יעקב ז״ל וכו׳ ולכן בהיות דוד שם נגד עיניו מה שעשה משה במחנה ישראל שהיה ג׳ פרסאות כדי להצילם ע״י חטא גם הוא הסכים לחטוא באומרו לה השמיעי לי אע״פ שאין כוונתו לגמר מעשה אומרו לה השמיעי לי נחשב לו לחטא כי לגבי דוד לאו מלתא זוטרתי היא לומר השמיעי לי כי זאת בלבד נחשב לו לחטא כי הקב"ה מדקדק עם חסידיו ובזה מתתקן שאם ~יבנה המקדש~ {במהדורות אחרות: חסר מילת "מקדש"} יטיל הקב״ה כעסו במעשה ידיו ולא על ישראל ואביגיל בישרה לדוד שהרויח מב׳ צדדים באומרו לה השמיעי לי חד דמסבת דבור השמיעי לי בלבד אע״פ שאין כוונתך לבא לגמר מעשה לגבי דידך לחטא נחשב דיבור זה ובזה יטיל הקב״ה כעסו במעשה ידיך ולא על ישראל זאת ועוד אחרת שלא תהיה זאת הדבור של השמיעי לי לפוקה ולמכשול לעונשך ~לעו״הב~ {במהדורת לעמבערג: לעוה"ב} כי הקב״ה ידע כוונתך הטובה אז השיב דוד אמריו לה ברוך טעמך ברוכה את לה׳ אשר ~מנעתי~ {במהדורת לעמבערג: מנעת} לבא בדמים שבעצתך לי עשיתי דבר שיטיל הקב״ה כעסו במעשה ידי ולא על ישראל ונמצא שמנעתי לבא בדמים: 

*עוד נראה* במאמר אביגיל לדוד ולא תהיה זאת לך לפוקה ולמכשול דהיינו ענין בת שבע כדרז״ל כנזכר לעיל שהנה כוונת דוד באומרו השמיעי לי היה כדי לעמוד עמה בנסיון ולקבל שכר ואביגיל בחושבה שכוונתו לחטוא בא׳ לו בטענה ~ניצחת~ {במהדורת לעמבערג: נוצחת} למונעו מן העבירה כי הנה עתיד אתה לחטוא בבת שבע לעבוד המקום כדי דלא לימרו עבדא זכי למרי כדחז"ל והנה אם אתה חוטא עתה עמי מצד יצרך לא יאמין לך לעתיד שחטאת לכבוד המקום מה שאין כן בהיותך פורש עתה בבחרותך בתוקף יצרך כשיבא ענין בת שבע אחר זמן בהיות׳ נכנס ביותר שנים שאז ימצא יותר אפיסת הכחות יאמינו לך באומרך שלכבוד המקום חטאת בבת שבע ואביגיל יוכיח שפירש ממנה בהיותו בתוקפו וגבורתו כ״ש וק״ו עתה שלבו חלל בקרבו שהיה יכול לפרוש מבת שבע אלא שחטא לכבוד המקום דלא לימרו וכו׳ כדי שאם חטא יחיד אומרים לו כלך אצל דוד כדרז״ל ודוד כשמוע דברי אביגיל ~שהכינה~ {במהדורת לעמבערג: שהבינה} שכוונתו לחטוא עמה ולא לנסיון וסידרה לו דברים למונעו מן העבירה רצה להחזיק לה טובה כפי כונתה דלשם שמים נתכוונה ואמר ברוך טעמך שנתתה כדי שיאמינו לי ענין בת שבע ואשר מנעתני לבא בדמי׳ עשה עצמו כמודה לדבריה שכונתו לחטוא והיא מונעו ובזה ילמדו ממנו תשוב' יחיד מענין תשובתו מחטא בת שבע משא״כ בחוטאי עמך שאז בבא ענין בת שבע לא היו למדין ממני תשובת יחיד ונמצא הייתי שופך דמים הרבה על דרך המחטיאו יותר מההורגו שההורגו ~בעו״הז~ {במהדורת לעמבערג: בעוה"ז} והמחטיאו ~בעו״הז~ {במהדורת לעמבערג: בעוה"ז} ובע״ה ונמצא שמנעתי מבא בדמים שעתה שפרשתני מלחטוא עמך נאמנים דברי שחטאתי דלא לימרו כו׳ וללמד תשובת יחיד להחיות עם רב:

*דרך* אחר קרוב לזה בהקדי׳ דברי מוהר״ם ~אלשי״ך~ {במהדרת לעמבערג: אלשיך} ז״ל על מאמר חז״ל לא דוד היה ראוי לאותו מעשה וכו' בהיות שעבירה גוררת עבירה כמאמר התנא והנה דוד לא היה בידו עבירה מקוד׳ שגררה ~עבירת~ {במהדורת לעמבערג: עבירה} בת שבע וא"כ לא היה דוד ראוי לאותו מעשה ומוכרחי׳ אנו לומר שחטא בגזר׳ מלך כדי שילמדו תשובת יחיד וכן דור המדבר לא היו ראוים לאותו מעשה כי לא קדמו בחטא אחר שגרם זה לפי שכשבאו לסיני נעשו בריה חדשה וכו׳ עוד דע מאמר המפרשים ז״ל דאומרו עבירה גוררת עבירה כלומר גוררת עבירה דוגמת העבירה הראשונה שאם חטא בעריות גוררת עבירה של עריות וכדומה ולכן אמרה אביגיל לדוד ולא יהיה לך זאת לפוקה משום שעם העבירה זאת יהיה למכשול בענין בת שבע דלא יאמרו גזרת מלך ~הוה~ {במהדורת לעמבערג: הוא} שחטא ואביגיל יוכיח שחטא עמה מצד יצרו ואותה עבירה גירר דוגמתה דהיינו ענין בת שבע שהוא דבר ערוה משא״כ אם אין אתה נוגע בי עתה שבבא ענין בת שבע מוכרחים לומר בגזרת מלך חטא שהרי לא קדם בעבירה דוגמתה ~ואם כי~ {במהדורת לעמבערג: חסר מילת "ואם"} לא היה דוד ראוי לאותו מעשה ובגזרת מלך חטא: 

*דרך* אחר בענין גלוי שוקה מה רצתה לרמוז ואיך דוד החסיד מסר עצמו מיד לעבירה באמור השמיעי לי הנה ידוע שדוד בא בקהל ~במסקנת~ {במהדורת לעמבערג: כמסקנת} הגמ׳ עמוני ולא עמוני׳ וכו׳ משום דדרך אנשים לצאת ואין דרך נשים לצאת דכל כבודה בת מלך פנימה וכו׳ והנה כפי זה קשה על אביגיל ומי הכניסה בתגר זה לצאת לקראת דוד בלחם ומזון דזהו סותר ועוקר הלכה ולא עמונית לפי שאין דרך נשים לצאת שהרי אביגיל יצאת אפילו לקראת אנשים ובזה דוד ~הורגת~ {במהדורת לעמבערג: הורג} אותה על שיציאתה פוסלו מלבא בקהל וי״ל דלתקן כל זה גלתה שוקה לרמוז לו שאין יציאתה פוסלו מלב' בקהל והלכה אין דרך נשים לצאת במקומה עומדת ושאני היא שהיא שורש דינה כמו שכתבתי בדרך ראשון וכיון שכן דינה היתה יצאנית שנאמר ותצא דינה בת לאה ובהיותה היא שורש דינה זרוק חוטרא לאוירא ~העיקרא~ {במהדורת לעמבערג: אעיקרא} קאי כמו שפירשו חז״ל שהתפלל משה על יהושע יותר מכלב יה יושעך מעצת מרגלים שלא יוציא ~דבת׳~ {במהדורת לעמבערג: דבת} הארץ רעה על ~היו~ {במהדורת לעמבערג: שהי'} יהושע משור׳ יוסף דכתיב בו ויבא יוסף את דבתם רעה וגו׳ דזרוק חוטרא לאוירא וכו׳ ולכן לרמוז על זה גלתה שוקה לומר שהיא שורש דינה היצאנית ולכן יצאת וא"כ אין יציאתה עוקר אין דרך נשים לצאת דשאני היא כמדובר:

*ודוד* מתוך צער שיציאת אביגיל עוקר ההלכה ופוסלו מלבא בקהל לא הבין רמז גילוי שוקה ונתן דעתו להעמיד ההלכה על אופן אחר לומר לה השמיעי לי אעפ״י שאין כונתו לעבירה ובזה מתחזקת ההלכה שאין דרך נשים לצאת משום כל כבודה וגו׳ וראיה מאביגיל שיצאה וכמעט בא תקלה על ידה שתבעה דוד וכראות אביגיל שאמר לה השמיעי לי הבינה לאחריתם כי לא הבין דוד ברמז גילוי השוק ורצתה לתקן באופן אחר אז פירשה לו ~פעם~ {במהדורת לעמבערג: טעם} גילוי השוק ואמרה ולא תהיה זאת לך לפוקה ולמכשול כלומר מה שגליתי ~בשוק~ {במהדורת לעמבערג: השוק} היה לרמוז לך שלא תהיה לך יציאתי זאת לפוקה ולמכשול ~לעקור~ {במהדורת לעמבערג: לעוקר} ההלכה ולפוסלך מלבא בקהל דשאני אני שבאתי משורש דינה שהיתה יצאנית ובזה יאמרו שאני אביגיל דהיא שורש דינה וזרוק חוטרא וא״כ אין לך צורך לקיים הלכה אין דרך נשים לצאת על ידי עשיית תקלה לומר השמיעי לי וכו׳ אז כראות דוד בחכמתה ברכה ברוכה את לה' אשר מנעת לי מבא בדמים שתי דמים דם נבל ודמי שאם הייתי חוטא נחשב כאלו הרגתי את עצמי על דרך אומרם ז"ל המחטיא לחברו יותר מההורגו שההורגו הורגו בעולם הזה והמחטיאו הוא בעולם הזה ובעולם הבא:

*אמנם* בענין המאמר ראוי ~נשים~ {במהדורת לעמבערג: לשים} לב באומרו תחלה הלך דוד לאורה ג' פרסאות דמשמע דכבר פירש ממנה והלך לדרכו ואח"כ אמר לה השמיעי לי דמשמע שעדיין לא פירש והלך דהול"ל השמיעי לי ואח"כ הלך דוד לאורה ונראה דבעל המאמר הפך הסדר כדי להשקיט תמיה גדולה איך יתכן חסיד כדוד מיד בראות שוקה העיז פניו מיד לומר לה השמיעי לי והיא מהתימא לכך קדם בסיפור הפלגת יופיה שהלך לאורה ג׳ פרסאות וא״כ על יופי גדול כזה אינו כ״כ מהתימה שמיד כראות שוקה יתחמם לומר לה השמיעי לי ובפרט דכל הגדול מחברו יצרו גדול ממנו: 

*עוד* יתכן לפרש בכונת גלוי שוקה וכונת דוד לומר לה השמיעי לי דהנה אביגיל בראותה ברוח קודשה ענין בת  שבע עם דוד כדי שילמדו ממנו תשוב׳ יחיד שאם חטא יחיד אומרים כלך אצל יחיד רצתה לגלגל לימוד תשובת יחיד מדוד שיהיה על ידה ולכן גלתה שוקה כדי שישכב דוד עמה ויעשה תשובה וילמדו ~תשובה~ {במהדורת לעמבערג: תשובת} יחיד ודוד נתן דעתו על זה לחטא עמה ולעשות תשוב' יחיד ולכן אמר לה השמיעי לי וכראות אביגיל שהסכים דעתו לדעת׳ רצתה להחזיקו בדבר ואמר׳ לו ולא תהי׳ זאת לך לפוקה ולמכשול כלומר דע שמעשה זה למצוה יחשב לך ולא לפוקה לך ולמכשול אף ע״פ שאתה חוטא בקום עשה משום שילמדו ממך תשובת יחיד וכשמוע דוד מלת זאת שאמרה הרגיש בו ואמר לה זאת מכלל דאיכא אחריתי אמר' לו אין מאי ניהו דבת שבע כי אביגיל היתה מוכנת יותר לרוח קדשה בהיותה בישוב דעתה מה שאין כן דוד שהיה נרדף ובצער הדרך וכיון שגילתה לו דאיכא אחריתי דהיינו בת שבע מנע עצמו ממנה דמה צורך לחטוא שני פעמים ולעשות תשובה ללמוד תשובת יחיד שדי ענין בת שבע כשיהיה אז ברכה על אשר מנעו מבא בדמים שמנעו מלעשו' שתי עבירו׳ עמה ועם בת שבע באומרה לו זאת דהוה גילוי מלתא דאיכא אחריתי:

*עוד* לאלוה מילין במאמר זה ותרד בסתר ההר מאי בסתר ההר שבא לשאול על עסקי סתרים על דם נדה וכו׳ קשה טובא וכי לא מצאה עת לשאו׳ על נידותה כי אם בעת ההיא:

*ועוד* למה לא שאלה לחכם שבעירו כי לא יחסר ~מורה הוראות בעיר שיש ישראל~ {במהדורת לעמבערג: מורה הוראות שיש בישראל}:

*אמנם* נראה שאביגיל עשתה זאת בחכמתה הרמה להביא להראות לדוד דם נדה כמו שאפרש בס״ד כי הנה אביגיל היתה חוששת ~ושיחשוב~ {במהדורת לעמבערג: שיחשוב} דוד שידה ג״כ במעל על חירוף נבל בעלה לו ולאנשיו בראות שלא הגידו לו השלוחים ששלח שמיחת׳ בנבל בעלה שלא יחרף ואם חירף לבקש ממנו בבקשה ובתחנונים שיחזור בו ויפייס לשלוחי דוד לכן לפרסם ולהאמת כי היא לא היתה אצלו בשעה שחירף ואח״כ ידעה מאחד מהנערים כי הגיד לה וגם אחר שידעה ג״כ לא יכלה לבא אצלו לפייסו שיחזור ממה שחירף ויבקש מחילה הראה לו דם נידה להגיד לו כי נידה היתה באותה שעה ~פרוסה~ {במהדורת לעמבערג: פרושה} ממנו וחששה אולי ~בבאי~ {במהדורת לעמבערג: בבא'} אצלו לפייסו שלא יחרף ושיחזור בו יתן דעתו עליה לתשמיש כי היתה מכיר ברשעתו ובפרט היות שותה שיכור והרבה יין ~שותה~ {במהדורת לעמבערג: שתה. במהדורת איזמיר: עושה} ולפרסם על רשעות נבל שהי׳ מקום לחשוד בו שיתבענה לתשמיש בבואה אצלו קדמה לומר אל נא ישים אדוני את לבו אל איש הבליעל הזה נבל שמו ונבלה עמו כלומר ראה ברשעותו ואני מהצדקניות עכ״ז בכל כך זמן שאני עמו לא יכולתי להחזירו למוטב כמעשה הרשע שנשא חסידה והחזירו למוטב כאומרם חז״ל וכו׳ אמנם נבל לעולם ונבלה עמו ויצא מן הכלל שכל רשע הנושא אשה כשרה מחזירו למוטב:

*לכן* מפיל אני תפלה לפני המקום שיהיו כנבל אויביך והמבקשים אל אדוני רעה כלומר יהיו כנבל שיזמין לשם הקב״ה נשים צדקניות כמו שהזמין אותי לנבל ויחזירו לאויבי אדוני למוטב כדי שלא יזיקו לאדוני ושאני נבל שיצא מן הכלל ולא יכולתי להחזירו למוטב. וא״כ על איש גרוע כזה אין ~לשים~ {במהדורת לעמבערג: לשום} לב לדבריו ולכן הביאה דם נידה לפרסם כי נידה היתה וחששה על רשעות בעלה ולא נמצאה שם בעת שיכרותו למחות בו וא״כ אין להאשים עליה שידה במעל החירוף:

*וזהו* כוונת המאמר גלתה את שוקה כלו׳ גילתה לו דבר הבא מהשוק שהיא ענין הנדה כדפרישי׳:

*והנה* כראות דוד מה שהגדילה לספר בשבחיה ובזריזות שמירת נידותה רצה לידע אם כנים דבריה והלך לאורה ג׳ פרסאות רמז שנתן דעתו לנסותה בזריזות נידותה וג״כ בחלה הדלקה שהם ג' מצות שהנשי׳ נזהרות בהן וכדי לנסותה אמר השמיעי לי לראות אם מתפייסת בדבר הבל פצה פיה ממה ששיבחה עצמה בזריזו׳ שמירת נידותה וכ"ש מצות חלה והדלקה שאין בה וידה במעל החירו׳ עם ~בעל~ {במהדורת לעמבערג: בעל'} והבאת דמים אלו הוא בערמה ובמרמה להינצל עצמה כי אחר החירוף חששה להריגה ובא לפייס אך ידה היתה במעל תחלה: 

*והנה* אביגיל מיד הבינ׳ שאומרו השמיעי לי היה לנסותה כמדובר השיבה בנעימות דבריה ולא תהיה זאת לך לפוקה ולמכשול כלומר ידעתי באמת שלא תהיה זאת האמירה שאמרת השמיעי לי לפוקה ולמכשול כי לא לעבירה נתכונת כי אם לנסות אותי או אפשר דכונת אומרה ולא תהיה זאת לך לפוקה ולמכשול על דרך החושד בכשרים לוקה בגופו דשאני התם שיודע שהוא חסיד וחושדו אבל אתה אין מכיר אותי וכונתך ~לנסותני~ {במהדורת לעמבערג: לנסותם} לגילוי מלתא ועכשיו שידעת בצדקותי והיה כאשר יטיב ה׳ לאדוני וזכרת לאמתך דראוי לחסיד כמותך ליקח חסידה כמותי וברך אותה ברוך טעמך אשר כליתני ~לבא~ {במהדורת לעמבערג: מבא} בדמים כלומר כלי״תני לגמור מחשבתי להרוג כל בית נבל בדמים שהבאת לי לראות ~לספור~ {במהדורת לעמבערג: לספר} בגנותו כמדובר שהיה חשוד על הנדה ובזה לא שמתי לב על ~רק~ {במהדורת לעמבערג: ריק} ופחות כזה לא נאה ולא יאה לשום כבודו עמו:

*ובתוס'* ז"ל גלתה שוקה והלך דוד לאורה ג׳ פרסאות וכו׳ קשה איך אותה צדקת גלתה שוקה לפני דוד ועוד קשה דמחזי כגוזמא לומר שהלך לאור שוקה ג׳ פרסאות: וי״ל דנמצא בספרים מדוייקים שנקד בהם לאורה כלומר לאור שלה פירוש נתאוה לה דוד והלך באור חמימות ג' פרסאות ע"כ קשה ~והקשו~ {במהדורת לעמבערג: שהקשו} ב׳ קושיות ואין משיבים רק על א׳ ולפום ~רהיטה~ {במהדורת לעמבערג: רהיטא} נראה שבתשובת קושיא השניה נכלל תשובת הראשונה וכו׳ והנה מצאנו כי לפעמים גבור או חכם מופלא בחכמה או מנגן מופלא במנגנות אף שיתחייב מיתה על דבר מה בחמלת על אותה חכמה שאין כמוה שלא יאבד מן העולם מעבירים לו על פשעיו וניצולים מהמיתה כדאיתא במדרש משל למנגן וכו׳ כיון שקצצו ידו אמר המלך להרוג וכו׳ וכמבואר גבי יוסף על פסוק ויריצוהו מן הבור ויגלח ויחלף שמלותיו דקשה מי אמר לו דלמעל' הוציאוהו שנתיפה את ~עצמה~ {במהדורת לעמבערג: עצמו} בגילוח ובחילוף שמלותיו אלא י"ל שאדרבה בהיותו חושב שלהורגו הוציאוהו נתיפה עצמו ~די~ {במהדורת לעמבערג: כדי} שאע"פ שיצא חייב בדינו יחמלו עליו על גודל יופיו שלא יאבד מן העולם ובפירוש על התורה הארכתי בזה: 

*והנה* אביגיל בראותה שכונת דוד להשחית כל בית נבל עד משתין בקיר חששה אולי לא יתפייס דוד ויקיים דברו להשחית כל בית נבל לכן גלתה את שוקה לבחור הרע במיעוטו שיראה בגודל יופיה אין כמוה לפחות יחמול ~עליה~ {במהדורת לעמבערג: עליהן} כדי שלא תתאבד אותו יופי מן העולם: ובזה אינו מהתימה כל כך שגלתה את שוקה כי להציל את נפשה עשתה זאת ובזה מה שמתרצי׳ התוספו׳ ז״ל שהלך דוד לחמימות שלה ג' פרסאות מרוב יופיה שם נכלל תשובת גילוי שוקה כי עשתה זאת כדי שיחמול עליה מלהשחית יופי כזה מן העולם:

*עוד* יש לפרש דהקשו הקושיא ראשונה איך אותה צדקת גלתה שוקה וכו׳ למעט פירוש המפרשי' ז״ל כנזכר בתחלת המאמר דגלתה שוקה ר״ל נתגלה שוקה ברידתה מן החמור ולא ~בקום~ {במהדורת לעמבערג: בכוונ'} עשה עשתה זאת ותו קשה לתוספות כפי זה ~הי״לל~ {במהדורת לעמבערג: היל"ל} נתגלה שוקה לכן עשו קושיא גלתה שוקה קשה על אותה צדקת וכו׳ לגלוי מלתא דדברים ככתב׳ הם ופוק חזי מה להשיב ואל תבט לפירוש המפרשים ז״ל שהוציאו הדבר מפשוטו: ועוד צריך לעמוד באריכות דברי התוספות ובכפל לשונו באומרם נמצא בספרים מדוייקים שנקד בהם ~לתורה~ {במהדורת לעמבערג: לאורה} כלומר לאור שלה פירוש נתאוה לה דוד וכו׳ דכל זה אריכות לשון במקום שאמרו לקצר ואין כאן מקומו:

*ובילקוט שמואל* (דף י״א ע״א) שבעה נביאות מרים בגבורה דבורה בת״ת. חנה בנצח. אביגיל בהוד שוק שמאל וזהו סוד גלתה שוקה שפרסמה נבואתה. חולדה אשת שלום על ידי צדיק ברית שלום. אסתר ותלבש מלכות עי׳ שם באורך:

*אמר המאסף* ובזה ניחא הלך דוד לאורה ג׳פרסאות שנתבודד באור נבואתה שגילה לו שיעור ג׳ פרסאות:



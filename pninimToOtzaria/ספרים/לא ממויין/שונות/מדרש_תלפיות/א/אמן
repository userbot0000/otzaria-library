%% ענף אמן

*מסכת* שבת פרק כל כתבי כתבו התוספות בשם רז״ל דיש בפסיקתא במעשה דר׳ ישמעאל בן אלישע כשישראל נכנסין לבתי כנסיות ואומרים אמן יהא שמיה רבא בקול רם וגו׳ מבטלין גזרות קשות:

*ילקוט* משלי בשעה שהחכם יושב ודורש בפני הצבור ועונין עליו אמן יש"ר מיד מוחל הקב״ה עונותיהם של ישראל ומתכפרים עונותיהם עכ״ל ראה מעלת הדרוש והצבור עונין אמן שהקב"ה מוחל עונותיהם של ישראל:

*הר' אברהם סרוול* בערוך כתיבת יד מצאתי טעם דאין עונין אמן במקדש לפי שאין לומר אמן בסוף הברכה וכיון דאין סוף לברכותיו של הקב״ה לפיכך אין עונין במקדש ע״כ:

*ספר* יורה חטאים ואמרה ~האשח~ {לשון הפסוק: האשה} אמן אמן ר"ת ארבע כוסות מקרא מגילה נר חנוכה מכאן רמו לנשים חייבות באלו שלשה:

%%% מס' הקיצור של ראשית חכמה

*יכוין* באמן ביחוד *יאהדונ"הי* כי עולה אמן ואולי על זה אמרו כל העונ' אמן בכל כחו כי שם זה במספר קטן עולה כ"ח *יאהדונ״הי* כלומר שיכוין אל זה היחוד:

*הנהגת* האדם כשאומר יתגדל ויתקדש שמיה רבא יאמר אמן אם העונה מסיים לומר דאמירן בעלמא קודם שש״ץ יאמר שמיה דקודשא ב"ה צריך לענות כאן אמן פעם שנית:

*כתב* האר״י ז״ל כששומע שאומרים קדיש אם הוא יושב א"צ לעמוד רק יהיה יושב ועונה אמן יש"ר ואם הוא עומד ישאר עומד וא״צ לישב בעניית אמן אבל בתוצאות חיים ז״ל כתב שיאמר איש״ר מעומד ובכונה גדולה ובקול רם:

*הנהנת* האדם יזהר לומר בכל יום *צ'* אמנים *ד'* קדושות *י'* קדישא *ק'* ברכות וזהו נוטריקון צדיק *רוקח* בשם מדרש כשישראל אומרים אמן יש״ר אומר הקב״ה מתי אקבץ את שארית ישראל מבין האומות:

*אמ"ה* היינו מה דאמרינן בגמרא מסכת ברכות בשעה שהקב״ה נכנס בבתי כנסיות ובבתי מדרשות ואומרים אמן יש״ר הקב״ה מנענע בראשו ואומר אוי שהחרבתי את ביתי והגלתי את בניי לבין אומות העולם וגו׳ ~דאומרו~ {במהדורת לעמבערג: באומרו} אוי שהגלתי להם בין אומ״ה הוא כמתחרט כביכו״ל שהגלם ~ואתאוה~ {במהדורת לעמבערג: ומתאוה} לקבצם והוא מה שאמר במדרש שאומר שבשומעו אמן יש״ר מתי אקבץ שארית ישראל כנזכר:

*ס׳ החרדים* (דף מ"א ע״ב) צריך לענות אמן בכל כחו מפרש בזוהר כמשמעו וקורעין לו גזר דינו ואפילו היה בו שמץ מינות יתכפר לו כדאיתא במדרש:

*זוהר* פ׳ נח (דף ס"ב {ע"ב}) בתוספתא בזמנא דישראל ~אתילי~ {זוהר שם: אתיבו} בקול רם איש"ר מברך קב"ה אתמלי רחמין וחייס על כלא ורמיז ~על מלאכא~ {זוהר שם: למלאכא} דממנ׳ על תרעי {ד}גיהנם ורווחין לון שעתא ופלגית שעתא:

*אמ״ה* יש לי ראיה גדולה ממאמר זה על מה שפירשתי באורך בחיבור אחר על מאמר חז״ל {שבת קיט ע"ב} כל העונה אמן {שבת שם: יהא שמיה רבא} בכל כחו קורעין לו גזר דינו ופירש רש״י ז״ל בכל כחו בכל ~כוונות~ {רש"י שם: כוונתו} דפירשתי דאין כוונת רש״י ז״ל להוציא הדברים מפשוטם דא״כ קשה ולמה לא אמרו חז״ל בפירוש כל העונה אמן בכל כוונתו אלא כוונת רש״י ז״ל לתת טעם למה שאמרו בכל כחו שע״י כך יבא לעורר אל כוונתו כי הרמת הקול מעורר הדבקות כמו שכתב מוהרי״ק ז״ל שילמד אדם בקול רם שעם זה מעורר הכוונה והדבקות וגו׳ וראיה לדברי ממאמר הנזכר מהזוהר בזמנא דישראל אתיבו בקול רם אמן יש״ר מברך הרי בהדיא דצריך לאומרו בקול רם דברים כפשוטם ובקול רם לא שייך לפרש בכל כוונתו כמו ששייך בכל כחו באופן שגם באומרם בכל כחו הם דברים כפשוטם בקול רם כדהכא אלא שרש״י פירשו הטעם שהוצרך לענות בכל כחו שעם זה בא אדם לאומרו בכל כוונתו כדפרשית:

*ילקוט* שופטים סי"ה על פ' בפרוע פרעות וגו׳ אמר ר׳ חייא בר אבא א״ר יוחנן כל העונ׳ אמן יהא שמיה רבא מברך אפילו יש בו שמץ ע״ז מוחלין לו:

*אמ"ה* טעמו של דבר לפי שאמן עולה הויה ואדני ונמצא שבעניית אמן עושה יחוד בשני שמות כדחז״ל גדול העונה אמן יותר מהמברך משום שהעונה אמן עושה יחוד כמדובר וגו׳ והנה כיון שכן העונה אמן עושה יחוד אפילו יש בו שמ׳ פסול ע״ז מוחלין לו שע״י ע״ז עושה פירוד ח״ו ועניית אמן שעושה יחוד הוא תיקונו:

*ילקוט* ישעיה (דף ע״ט ע״ד) אל תקרי שומר אמונים אלא שאומרים אמן שבשביל אמן א׳ שעונין רשעים מתוך גיהנם נצולים מתוכו כיצד עתיד הקב״ה להיות יושב בג"ע ודורש וכל הצדיקים יושבים לפניו וכל פמליא של מעלה עומדין על רגליהם וחמה ומזלות מימינו של הקב"ה ולבנה וככבים משמאלו והקב״ה יושב ודורש תורה חדשה שעתיד ליתן ע״י משיח וכיון שמסיים ההגדה עומד זרובבל בן שאלתיאל על רגליו ואומר יתגדל ויתקדש וקולו הולך מסוף העולם ועד סופו וכל באי עולם כלם עונים אמן ואף רשעי ישראל וצדיקי אומות העולם שנשתיירו בגיהנם עונין ואומרים אמן מתוך גיהנם ומתרעש העולם עד שנשמע קול צעקתם לפני הקב״ה והוא שואל מה קול הרעש הגדול אשר שמעתי ומשיבים מלאכי השרת ואומרים לפניו רבש"ע אלו רשעי ישראל וצדיקי אומות העולם שנשתיירו בגיהנם שעונין אמן ומצדיקים עליהם את הדין מיד מתגלגלין רחמיו של הקב״ה עליהם ביותר ואומר מה אעשה להם יותר על דין זה כבר יצר הרע גרם להם באותה שעה נוטל הקב״ה מפתח של גיהנם בידו ונותן להם למיכאל ולגבריאל בפני כל הצדיקים ואומר להם לכו ופתחו שערי גיהנם והעלו אותם מיד הולכים עם המפתחות ופותחים ח׳ אלף שערי גיהנם וכל גיהנם וגהינם ש׳ מאות אורכו וש׳ רחבו ועוביו אלף פרסה ועומקו אלף פרסה וכל רשע ורשע שנופל לתוכו שוב ~איני~ {במהדורת לעמבערג: אינו} יכול לעלות מה עושין מיכאל וגבריאל באותה שעה תופסים ביד כל א׳ וא׳ מהם ומעלים ~איתם~ {במהדורת לעמבערג: אותם} כאדם שהוא מקים את חבירו ומעלהו בחבל מתוך הבור שנאמר ויעלני מבור שאון ועומדים עליהם באותה שעה ורוחצין וסכ{י}ם אותם ומרפאים אותם ממכות של גיהנם ומלבשים אותם בגדים נאים ומביאים אותם לפני הקב״ה ולפני כל הצדיקים כשהם מכוהני' ומכובדים שנאמר כהניך ילבשו צדק וחסידך רון ירננו כהניך ~אלי~ {אלו} צדיקי אומות העולם שהם כהנים להקב״ה בעו״הז כגון אנטינינוס וחבריו וחסידך אלו רשעי ישראל שנקראו חסידים שנאמר אספו לי חסידי~ו~ וכשנכנסים לפתח גן עדן נכנסים מיכאל וגבריאל תחלה ונמלכים בהקב"ה השיב הקב״ה ואומר להם ~הניחי~ {הניחו} להם ויכנסו שיראו את כבודי וכיון שנכנסים נופלים על פניהם ומשתחוים לפניו ומברכין ומשבחין שמו של הקב"ה מיד צדיקים גמורים וישרים שהם יושבים לפני הקב״ה נותני' הודאות ורוממות להקב"ה שנאמר אך צדיקים יודו לשמך ישבו ישרים את פניך ואומר וירוממוהו בקהל עם ובמושב זקנים יהללוהו ע"כ:

*אמ״ה* הבט וראה מעלה שמשיגים הצדיקים בעת שמיעת הדרוש מפי הקב״ה שאע״פ שאין ישיבה למעלה זולת למטטרון שר הפנים כאחז״ל עם כל זה ניתן להם בשעת הדרשה מעלת מטטרון שיושבים וכל פמליא של מעלה עומדים על רגליהם והקב״ה יושב ודורש תורה חדשה שעתיד ליתן ע״י משיח ר״ל תורה חדשה סודי התורה ורזיה אשר היו נעלמים עד עתה ואין הכוונה תורה אחרת חלילה שהרי התורה שנתן לנו ע״י משה רע״ה היא תורה נצחיית לעולם ועד אלא גילוי סודותיה הנעלמים נקרא תורה חדשה או תורה חדשה היא בקדמה הזכרתיה בענפי׳ אחרים שהתורה היתה לפני הקב״ה באותיות ס׳ רבוא׳ אותיו׳ בלתי מסודרות מתיבות וכיון שחטא אדם הראשון סידר האותיות בדברים שגרם החטא כמו אדם כי ימות באוהל ופר׳ נחלות ופ׳ יבמין וכאלה רבות שאם לא היה חוטא אדם הראשון היו אלו האותיות עצמן מסודרות בתיבות אחרים ע״כ והנה לעתיד לבא שעון אד״הר כבר נמחל וחוזרים הדברים לקדמות׳ תהיה התור' עצמה של משה רבינו ע״ה כמספר אותיותיה אין חסר אין יתר מסודרת מתיבות אחרות כמו שהיתה ראויה להיותה מסודרת אם לא היה חוטא אד״הר וזהו התור׳ חדשה שהקב״ה דורשה לצדיקים והיינו התורה עצמ׳ של משרע"ה או אפשר דסידור התיבות שמסודרים עתה אדם כי ימות והדומה דורשם להם הקב״ה בגילוי כוונתה אע״פ שאז אין מיתה ואין נחלות אין יבמין ואין צרעת בבשר ובעור ובבגד מפרשה על אופן אחר וזהו תורה חדשה באמת דבר נעלם ועמוק עמוק שהוא חידוש לשומעיהם *ואחר* סיום הדרוש אומר זרובבל קדיש הדרשה יותר מכל הצדיקי׳ משו׳ דדרשה זאת היא על תורה חדשה שעתיד ליתן הקב״ה על יד משיח שהוא דוד וזרע דוד היה כלה ח״ו כי לא נשאר רק יהויכין שחיבשו נבוכדנצר בבית האסורין ועליו אמר הנביא {ירמיהו כב ל} ~בתבואת~ {לשון הפסוק: כתבו את} האיש הזה ערירי וגו׳ אך ישב בתשובה בבית האסורין ונתבטלה הגזרה ושם הקב״ה בלב סנהדרי גדולה לדבר לאשתו של נבוכדנצר שישגר לו אשה ועלה בידם כאחז״ל ועיין בילקוט מלכים ב׳ דף  ס"ט ע"ג והוליד בן כאחז״ל {סנהדרין לז ע"ב} אמר רבי יוחנן גלות מכפרת על הכל שנאמר כתבו את ~הגבר~ {לשון הפסוק: האיש} הזה ערירי ~ולבתר הגלה~ {סנהדרין שם: ובתר דגלה} כתיב {לשון הפסוק: ובני יכניה} אסיר שאלתיאל בנו אסיר שעברתו אמו בבית האסורים שאלתיאל ששתלו אל שלא כדרך ~הנשאלים~ {סנהדרין שם: הנשתלין} ~ד~גמירי {ש}אין האשה מתעברת מעומד~ת~ והיא נתעברה מעומד וגו׳ זרובבל שנזרע בבבל ומה שמו נחמיה בן חכליה שמו וגו׳ עיין בהרד״ק ז״ל בדברי הימים א׳ סי' ג׳ העולה מזה דכיון דזרובבל הוא מיהויכין שממנו חוזר המשכת בית דוד לכשיצא המשיח משם והדרוש שדורש הקב״ה היא תורה חדשה שעתיד ליתן ע"י המשיח לו נאה לומר הקדיש כי לו נוגע יותר מכל הצדיקים השומעים הדרשה כאלו הוא גורם בדרוש כיון שממנו התחיל התפשטות מלכות בית דוד אחר שנפסק כמדובר:

*ורשעים* של גיהנם עונין אמן וגו׳ עד שהקב״ה שואל מה קול הרעש הזה אינו יש דבר נעלם ממנו יתברך אך כונתו לשאול כדי שיליצו המלאכים בעד הרשעים מליצת טוב כמו שהשיבו אלו רשעי גיהנם שעונים אמן ובכח המליצות הטוב יש מקום להיות כופה מדת הדין ולהצילם מגיהנם:

*וטעם* נתינת מפתח של גיהנם למיכאל ולגבריאל יותר משאר מלאכים משום שגבריאל בחינת רחמים כנודע ובא הרמז דמסכים הדין עם הרחמים להוציאם מגיהנם *וטעם* שמיכאל וגבריאל נמלכים בהקב״ה משום שנסתפקים אם הם יכניס׳ בג"ע והוא העדר להם שנשארים חייבים למי שהכניסם על דרך מאן דאכיל לאו דיליה או יכנסו הם בעצמם וזהו מעלה וכבוד להם יותר כאלו ראוים ליכנס מצד הדין והשיב הקב"ה יתברך שמו שטובתו שלימה יכנסו מעצמן וזהו אומרו הניחו להם שיכנסו כלו׳ שיכנסו בעצמם בלי סיוע שלכם כדי שלא יהיו מחייבים לכם עומדים בביוש לכן יכנסו מעצם כדי שלא יהיו בביוש:





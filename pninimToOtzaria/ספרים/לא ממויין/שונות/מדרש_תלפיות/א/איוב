%% ענף איוב

*חסד לאברהם* עין יעקב נהר מ״ט כתיבת יד בענין איוב ודינה דע שדינה בת יעקב נולדה בשנת תשעים ליעקב ויוסף אחיה בשנת ~צ״ח~ {צ"א} כשהיתה דינה בת שבע שנים נתעברה משכם בן חמור וילדה את אסנת כשהיתה בת שמונה שנים וכשהית׳ בת ט' נשאת לשמעון אחיה וילדה לשאול בן הכנענית וכשהיתה דינה בת ארבעים ירדה למצרים ויוסף היה בן ל״ט שנה וכשמת יעקב היה יוסף בן ~ל״ט~ {במהדורת לעמבערג: נ"ו} שנה ודינה בת נ״ז ולאחר שני שנים אחר פטירת יעקב נשאתה דינה לאיוב והיא היתה בת נ"ט שנה ואיוב היה בן י״ח שנים נמצא כשהיתה בת מ״א נולד איוב ואותה שנה היתה שנת {במהדורת לעמבערג: ב'} שירדו למצרים ודע שאברהם ונחור היו אחים ויצחק בן אברהם ועוץ בכורו של נחור היו שני אחים ודינה בת יעקב בנו של יצחק נשאת לאיוב בן בנו של עוץ ומה שכתוב איש היה בארץ עוץ דע שעוץ בכורו של נחור בנה עיר אחת על שפת ים טבריא לעצמו ונקרא שם העיר על שמו וזאת העיר קראה המתרגם ארמינייא הנקרא קושטאנטינא הראשונה ואיוב נולד בארץ עוץ היא ארמינייא הנקרא קושטאנטינא ובשנה שניה שירדה דינה למצרים נולד איוב וכשהיה זה איוב בן י״ח שנים נביא וחסיד מחסידי אומות העולם ונשא את דינ׳ קרובתו ודינה ג״כ היתה נביאה ויודעת שנולד מהול דלזה נקרא תם ולכן נתרצתה להנשא לאיוב ועכ״ז עם היה יעקב קיים לא היה רוצה שנשאת לאיוב אפילו שהיה חסיד ונביא ומהול לפי שאעפ״י שנולד מהול עדיין נקרא ערל אחר שחטא ולא הוציא טפת דם לשם גרות כי גם בלעם נולד מהול ונקרא ערל ודינה ילדה שבעה בנים ושלש בנות איוב עשיר היה וגדול הדור והנה היה לו שבע אלפי צאן לפרנסת בניו ושלשת אלפי גמלי' לפרנסת בנותיו ואלף בקר לפרנסתו ות״ק אתונות לאשתו שיתפרנסו כל אחד מהפירות והקרן ישאר לעולם קיים ועמד בעושר זה וכבוד עד סוף ע׳ שנותיו ולסוף שבעים שנותיו נפטר יוסף הצדיק וכל זמן שהיה יוסף קיים היה מגן וצינה לכל י״ב שבטים לא היה השטן יכול לקטרג וכשנפטר יוסף אותם הי״ב חדש הראשונים אחר פטירתו שהיה משתדל לעלות לג״ע כדרז״ל כל י״ב חדש נשמתו של אדם עולה ויורדת ולסוף י״ב חדש עולה ואינ' יורד׳ וסוד הענין כי הנשמה לאחר שהורגלה בעולם השפל אחר פטירתה אינה יכולה לפרוח באויר ולעלות לג״ע וכמו שהאפרוחים של צפורים לאחר שיצאו מקליפתן אינן יכולים לפרוח באויר אלא מתחילין להרגיל עצמן מעט וכל יום מוסיפים כח לפרוח יותר עד בסוף י״ב חדש יכולה לפרוח עד ג״ע וכשנפטר יוסף והית׳ נשמתו משתדלת לפרוח באויר ולעלות לג"ע כנז׳ ולפיכך לא היה מגין על ישראל נמצא המקטרג מקום לקטרג על ישראל וה׳ ברחמיו על ישראל גירא הקטיגור על איוב להציל את ישראל כדחז״ל משל לרועה ועוד בעבור שהשם יתברך רצה לנסות לאיוב היוכל לעמוד בנסיון ויסורין כאברהם ולא עמד בהם אלא בעט ביסורין ולא נתייסר אלא י״ב חדש שעלתה נשמה של יוסף לג״ע והתפלל על ישראל והגין משם ואילך על ישראל ובעבור שאין הקב״ה מקפח שכר כל בריה ואפילו הכלבים כדפי׳ חז״ל על פסוק ולכל בני ישראל לא יחרץ כלב לשונו לכן כתיב בתור' לכלב תשליכון אותו ולפי שאיו׳ לא מל לשם גרות ולא הטיף טפת דם ברית לזה נקרא ערל ואין לו חלק לעול׳ הבא לזה ניתן לו שכרו בעולם הזה וכפל כל אשר לו משנה בשכרו וניתוסף לו עוד ק״מ שנה כאומרו ויוסף ה׳ את כל אשר לאיוב למשנה וכתיב ויחי אחרי זאת מאה וארבעים שנה מכלל ששניו הראשונים היו שבעי׳ שנה זולת שנת היסורין שלא נכנס למנין אלא מאתים ועשר של ימי הטובה ששנת של יסורין הם ימי הרעה ואינה נכנסת במנין ובשנה השניה לצאת בני ישראל ממצרים בשנת המרגלים מת איוב וידוע שמושב בני ישראל במצרים היו רד"ו שנים ואיוב נולד בשנה השני׳ שירדו ישראל למצרים ומת לשנה השניה שיצאו בבא בתרא איוב לא היה ולא נברא אלא למשל היה נראה לי הטעם שנכתב ספר איוב להודיע ולפרסם חסדו ית׳ עם האדם ומה כמה מאריך ~עמו~ {במהדורת לעמבערג: אפו} שאפילו אם הטיח אדם דברים כלפי מעלה מתוך צערו אין שומעים חייבים לשלו׳ בו יד או להחזיקו רשע שהרי איוב מתוך יסוריו כפר בתחית המתים כאומרם חז״ל על פסוק כלה ענן וילך וגו' ובקש להפוך קערה על פיה ואמר לית דין ולית דיין ארץ נתנה ביד רשע ואמר עוד שהקב״ה החליף בין איוב לאויב וכאלה רבות כאשר בא בדברי רז״ל ועם כל זה גער הקב"ה בחברי איוב על שדברו עליו תועה ואמר למה לא יראתם לדבר בעבדי באיוב וגו׳ איוב לא בדעת ידבר וגו' אין אדם נתפס על צערו ילפינן מינה שאין להשיב לאדם כשדבר דבר קשה מתוך צערו אך אם לא נכתב ספר איוב כל השומע איזה דבר קשה מפי חבירו אפילו מתוך צערו היה הדעת מחייב לשלוט בו להורגו ונמצא כתיבת ספר איוב לימוד גדול לתועלת האדם כמדובר:

*שם* פ״א דף י״ו ותסיתני בו לבלעו חנם אר״י אלמלא מקרא כתוב אי אפשר לאומרו כביכול כאדם שמסיתים אותו וניסת הנה עולה ומסית יורד ומשטין נוטל רשות ונוטל נשמה:

*וכפי* האמת איך יתכן זה דקאמר לבלעו חנם וכי עול בחיקו יתברך חלילה:

*ונראה* שהכונה כך שהקב״ה אמר לשטן השמת לבך על עבדי איוב כי אין כמוהו בארץ והשיב השטן החנם ירא איוב אלהים הלא אתה וגו׳ ונתן לו רשות להכניסו בנסיון בטענה שבא לפניו החנם ירא איוב אלהים וזהו ותסיתני בו לבלעו חנם כלומר בטענת החנם ירא איוב אלהים ובזה מתוקן קצת שאין הכונה שבלעו על לא סיבה כלל שנראה עול ח״ו אלא בלעו על סיבה דקאמר השטן החנם ירא וגו׳ ורצה הקב״ה להכניסו בנסיון כדי להרבות שכרו:

*ילקוט* איוב דף רכ״ט ע״ד סי׳ תתק״ו שבעה מיני שחין היה לבוש איוב:

*אמ"ה* כיון השטן להביא עליו שבעה מיני שחין כדי להגדי׳ כאבו צרתו ודאגתו כי בתמור׳ שבעה בנים שהיו לו באו עליו שבעה מיני שחין והוא צער גדול אולי בזה היה יכול להחטיאו:

*או* אפשר שהביא ז׳ מיני שחין עליו כנגד שבעה בחינות של צדקות והצלחה שהיו בידו ועל ידם ויהי האיש ההוא גדול מכל בני קדם ואלה הם תם וישר ירא אלהים וסר מרע וענין הבנים ויולדו לו שבעה בנים וגומר ובחינת הצלחת המקנה ויהי מקנהו וגו׳ ועבודה רבה הרי שבעה שעל ידי זה נתגדל מכל בני קדם ובאו עליו תמורת שבעה מיני שחין וכונת השטן אולי בראות התמורה מן הקצה אל הקצה יבא לבעוט:

*ילקוט* איוב סי׳ כ״ב מי יתן ידעתי ואמצאהו וגו' אלולי לא קרא איוב תגר כשבאו עליו יסורין כשם שאומרים עכשיו אלהי אברהם אלהי יצחק אלהי יעקב כך היו אומרים אלהי איוב:

*אמ״ה* אמרינן במסכת סנהדרין אמר דוד לפני הקב״ה מפני מה אומרים אלהי אברהם אלהי יצחק אלהי יעקב ואין אומרים אלהי דוד והשיב לו הקב״ה שהאבות עמדו בנסיון וגו׳ והנה אם איוב היה עומד בנסיון ולא היה קורא תגר היו אומרים אלהי איוב ובדין הוא ידוע שאיוב גלגול של תרח הוא כנודע אם אומרים אלהי אברהם אינו בדין שיאמרו אלהי איוב שהוא אביו אלא שקרא תגר ביסוריו מה שלא עשה אברהם ונמצא הבן גדול מהאב ולכן ראוי לומר אלהי אברהם ולא אלהי איוב:

*זוהר* פ׳ ~ב״א~ {במהדורת לעמבערג: בא} כשירדו ישראל למצרים נולד איוב וכשיצאו משם מת עוד שם איוב וחביריו מזרע אברהם ואיוב בן יבמה היה:

*אמ״ה* במקום אחר כתבתי על זה:

*שלשלת הקבלה* דף י"ג ע"א כתוב ~בקונטריס~ {במהדורת לעמבערג: בקונטרס} ישן שמשה רבע״ה היה מראה ספר איוב ודורשו לזקני ישראל וזהו למען ישמעו וילמדו כי יש תקוה לכל הבוטח בה׳:

*אמ״ה* ~אחיא~ {במהדורת לעמבערג: אתיא} זאת כמאן דאמר בפרק השותפין משה כתב ספרו ופרשת בלעם וספר איו׳ דהנה בראות לישראל בכובד צרות השעבוד הוצרך לכתוב ולברר בספרו מכל מה שאירע לאיוב כדי להראות לישראל כי יש תקוה לכל הבוטח בה׳ ואל יתיאשו מהרחמים:

*זוהר* פ׳ תצוה דף קפ״א ע״ב) כל מה דהוה קריב איוב הוה עולה דהא עולה לא אתהני סטרא אחרא לעלמין:

*אמר המאסף* העולה באה על הרהור הלב כאחז״ל וכיון שהל׳ היא משכן הנשמה שהיא חלק אלוה ממעל לכן בקרב׳ אין חלק לסטרא אחרא כלל:

*לקט יוסף* בערך איוב איוב נענש על שהיה דר בחוצה לארץ:

*אמ״ה* בזה נוכל לפרש כונת מאמר הקב״ה לשטן השמת לבך על עבדי איוב כי אין כמוהו בארץ תם וישר ירא אלהים וסר מרע וגו׳ דקשה מאי בארץ אלא הכונה אין כמוהו אם היה דר בארץ הידועה היא ארץ ישראל משום שכבר הוה איש תם וישר וירא אלהים וסר מרע אין לו גריעות כי אם שדר בחוצה לארץ שאם היה דר בארץ אין כמוהו משום שכבר מושלם הוא מכל המדות:




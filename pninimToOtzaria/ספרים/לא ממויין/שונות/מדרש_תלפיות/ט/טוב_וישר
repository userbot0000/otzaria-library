%% ענף טוב וישר

*ספר* הישר לרבינו תם ז"ל שער אחד עשר וז"ל ידענו כי הבורא אחד והנבראים רבים וכל אשר ירחקו הנבראים מן הבורא ירבו וכל אשר יקריבו ימעט כאשר הענפים רבים והעיקר אחד וכל אשר ירחקו הענפים מן העיקר ירבו וישתרגו וכל אשר יקרבו ימעטו ודע כי הברואים רבים ולמעלה מכלם הנפש והשכל והמדע והם שלשה ולמעלה מהם החפץ ולמעלה ממנו ~התכינה~{התכונה} הראשונה והוא הבורא ועל כן נמצאו הרשעים רבים כפי רחקם מן הבורא יתברך והצדיקים מעטים מפני קרבתם לעיקר ועל כן הבנייתים אמצעיים ובעבור זה צריך אדם להשתדל במעשה הצדק ולהיות מן המעטי' כי כל אשר תמעט חברת' הוא לאות על מעלתם וקרבתם לבורא ושים לבך לשער זה והבן אותו עכ"ל:

*ילקוט* תהלים סי' כ"ה דבר אחר טוב וישר למה טוב שהוא ישר ולמה ישר שהוא טוב עכ"ל:

*ומצא* חן ושכל טוב בעיני אלהים ואדם יעשה אדם שיהא אהוב לכל וכתיב והיה ברכה. וכתיב והנער שמואל הולך וגדל וטוב גם עם ה' עם אנשים גם עם ה' לרבות עם המלאכים ועם השדים שלא עשה השבעות מלאכים והשדים גם עם אנשים לרבות נשים וטף ספר חסידים סי' תקכ"ז:

*ובטובו* ולא מטובו. ובטובו דא ימינא עלאה ומטובו דא דרגא אחרא דאתי מסטרא דימינא ואיהו דרגא לתתא בגין דבההוא טוב אתבני עלמא וביה אתזן: זוהר תרומה דף קנ"ז ע"ב:

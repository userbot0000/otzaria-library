%% ענף טומאה

*עשרה* מאמרות דף צ"ב ע"א אין לטומאה שום	תאוה בקדושה אם לא שיהיה לו שום שייכות לקדושה וראוי היא להטהר או שאותה קדושה יש לו שייכות לטומאה על כן לא לחנם הלך זמרי אצל כזבי:

*סוד* למה נקרא שמו חזיר וכו' וכן עתיד הקב"ה לשחוט ליצר הרע הענין כי כל כחות הטומאה לא יהיו בטלים לגמרי לעתיד אלא יתמתקו ויחזרו לקדושה וכן סמאל יבטלו אותיות ס"מ ואותיות א"ל ישארו ויחזרו לקדושה. וכתב שם שדם נדות המתהפך לחלב רומז לזה: הר"ם מרקנטי:

*ראיתי* הלכה למעשה מרבותי וגם מגדולי עולם בשאלוניקי עיר ואם בישראל ואנשים חסידים שבכל לילה ולילה היו לובשים בתי ידים והטעם שלא יגעו בגוף הנגוף והידים עסקניות הם ועם שמירה זו אז אין הטומאה ~אחר~{אחד} אלף חלקים יכולין לשרות עליהם ואין צריך ראיה כי השכל מחייב האמת מה שהוא אמת: סדר ותיקון דף י"א ע"ב:

*מסכת* זבים סוף פרק רביעי רבי ~'וסי~{יוסי} אומר הסוס מטמא ברגליו והחמור בידיו שמשענת הסוס על רגליו ומשענת החמור על ידיו:

*אמ"ה* הכל ברא הקב"ה בחכמה נפלאה הסוס שהוא מוכן ליום מלחמה ולא למשא נתן משענת שלו ברגליו כדי שיעמוד על רגליו כשמוש' אותו רוכבו ברסנו ויהיה הגנה לפניו גם שיהיה בו כח הריצה שהיא ברגלים להציל את בעליו במלחמה אבל החמור שבראו למשא נתן משענת שלו בידיו כדי שיוכל שאת את המשא שעליו שכובד המשא לעולם היא לצד הידים:

*לא* יכנס הכהן באהל שיש מת ולא יאהיל על המת וכו' ופסק ר"ת וסמ"ק כרבנן דסבירא להו דקברי גויס מטמאין גם באהל כקברי ישראל ויש פוסקים כרשב"י דאמר קברי גוים אינן מטמאים באהל אך במגע ובמשא מטמאין ויש אומרים דהוא הדין דאפילו במגע ובמשא אין מטמאים ~והאחמיר~{והמחמיר} תבא עליו ברכה ועל הגוסס יש פוסקים דמותר לכהן לעמוד עליו אבל גדולי ~איבורא~{הפוסקים} אוסרים: ~חדרים~{חרדים} דף נ"ט.

*שפתי* כהן ואיש אשר ישכב את אשה וכו' ורחצו וכו' כתב הרמב"ן ז"ל כי זה דומה לטומאת מת כי לא ידעו אם נוצר ולד מזרע זו או לאו רק מת הזרע במעיה ועל כל פנים הזווג מצד רע וטוב כי בא מצד התאוה לכך טבילה זו מכפרת על צד הרע וזהו שאמרו חז"ל הקב"ה בורר הולד מן חלק הטוב שבו:
*ספר* טעמי המצות כפלה התורה ימי טומאה וטהרה דנקבה מימי טומאה וטהרה דזכר כדרז"ל כנדה כשם שיצירתו כפל כך טומאתו כפל והקשה המאור הגדול מוהר"ר רבי יאודה ליב זצ"ל למה באמת כפל יצירתה אלא שמצינו שמכין לתינוק כדי שיצא לאויר העולם ובחידושי אגדות איתא טעם שאין התינוק רוצה לצאת לעולם משום שנמנו וגמרו טוב לאדם שלא נברא ומאי לשון נמנו ומפרש הוא ז"ל שמצד מצות עשה טוב לאדם שנברא שאז אפשר אם מקיים אחת ומתקן עולמות ומצד לא תעשה טוב לו שלא נברא כי אי אפשר שלא לעבור א' ומקלקל כמה עולמות וכיון שנמנו וגמרו ומצאו מצות לא תעש' מרובים יותר ממצות עשה טוב לו שלא נברא עכ"ל:

*והנה* לפירוש זה נשכיל ונבין שנקבה דחייבה התורה בכל מצות לא תעשה והרבה מצות עשה פטורה מכ"ש דמעכבת ביותר וממאנת לצאת מבטן אמה ולכך כפלה התורה ימי טומאה של נקבה. ותלייא ביה אי זכר ונקבה בראם או לא ואם נאמר דנקבה טוב לה שלא נברא א"כ על כרחך שהקב"ה ברא אדם לבדו וא"כ אחור וקדם צרתני הפירוש דאדם הראשון היה ממזרח למערב אבל אם נאמר דטוב לנקבה לברוא כמו לזכר אם כן דו פרצופין נברא ופסוק אחור וקדם לגופא פתח האהל:

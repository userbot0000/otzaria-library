%% ענף טיטוס

*ילקוט* קהלת סי' תתקע"ב על פסוק ויתרון ארץ  בבל היא וכו' טיטוס הרשע נכנס בבית קדש הקדשים וחרבו שלופה בידו וגירר שני פרוכת נטל שתי זונות והניח ספר תורה תחתיהן ובעל על גבי המזבח וכשיצא היתה חרבו מלאה דם אית דאמרי מדם קדש הקדשים ואית דאמרי מדם שעיר של יום הכפורים:

*אמ"ה* במסכת גיטין בא המאמר הזה בסגנון אחר יותר בקצור אך תראה מכאן גבורתו של הקב"ה שאע"פ שהיה רואה רשעתו של טיטוס הרשע שהיה מכוין לעשות העבירה כפולה לגרור שני פרוכת ולבעול שתי זונות ועל גבי המזבח וספר תורה תחתיהן כדי להרבות הכעס ולמרות עיני כבודו עכ"ז לא החריבו והניחו בכחו לעשות מה שלבו חפץ מי כה' אלהינו האל הגדול הגבול והנורא ראה כל זה וסבל יש גבורה גדולה מזו. גם נלמד ממאמר זה מוסר השכל לפרוש האדם עצמו מלחטאו בראו' עד כמה מגיעים כח העונות לפעול במקדש ה' ורואה הקב"ה ושותק כביכול:

*עוד* כיון טיטוס הרשע בהיות שונה בעבירה לגרור שני פרוכת ולבעול שתי זונות וספר תורה תחתיהן ועל גבי המזבח לפרסם באומות הקמים נגד ישראל שמבלתי יכולת ה' ח"ו הניח לעשות באומתו ובמקדשו מה שעשה כי מסבת עונותיהם של ישראל אי אפשר שאם היה כן בגרירת הפרוכת האחד ובבעילה הזונה האחת ניחא דשתק בעבור עונותיהם של ישראל אמנם בשנייות היה לו לעשות דבר ובפרט שכבר הפיג כעסו מעונות בניו בגרירת הפרוכת האחד וכו' בהיות ששתק גם בשניות אינו אלא כי אם מבלתי יכולת ח"ו זאת היתה כונת טיטוס הרשע כמדובר והרשע לא ידע כי הניחו הקב"ה לעשות מה שעשה כי כונתו יתברך היה להפיל כעסו בעצים ובאבנים ושיצאו ישראל בגלות כדי לפזרם בכל הארצות כדי שיחקבצו עמהם גרים כדאמרי' במסכת פסחים לא פיזר הקב"ה לישראל בגוים כי אם שיתקבצו עמהם גרים כלום אדם זורע וכו' ולדעת המקובלים ז"ל כדי ללקט נצוצי הקדושה שנפלו בתוך הקליפות בשבירת הכלים ולכן הוצרכו ישראל ליכנס בגלות שהוא בתוך הקליפות כדי להיות קולטים עמהם כל נצוצי הקדושה ולכך הניח הקב"ה לטיטוס לעשות מה שעשה ולבסוף נפרע ממנו על ידי יתוש כנזכר במאמ' עד שהודה ולא בוש ביכולתו יתברך שפרע ממנו ומיראת העונשי' המגיעים לו אחר מותו על מה שעשה במקד' ה' ובעמו חשב להציל עצמו על ידי שישרפוהו עד לאפר ויתפזרו אפרו בז' ימים שלא יעמידהו אלהי ישראל בדין ובזה שגזר להציל בזה נידונין לו הרי הודה בפיו ~בבל~{בעל} כרחו ביכלתו יתברך כי הוא הדן לאדם אחר מותו על מעשיו שעשה בחייו ואז ידעו כל העמים כלם כי הבל יפצה פיהו של טיטוס הרשע במה שהודיע להם שמבלתי יכולת ה' ח"ו הניח גוים מרקדים בהיכלו שהרי הוא שינה בעבירה ושתק כדפרישית אדרבא ידעו למפרע שהקב"ה עושה כוונתו ואח"כ פורע לרשע כרשעתו ואין גבור כמוהו בהיות ביכולתו להחריב את העולם כהרף עין וכובש את כעסו:

*תנחומא* פ' חקת טיטוס הרשע נכנס בבית קדשי הקדשים כשהוא מחרף ומגדף עמד וגרר את הפרוכת ונטל ספר תורה והציעה והביא שתי זונות ועבר עבירה שלף חרבו וקצץ את הספר ונעשה נס והתחיל הדם מבצבץ ממנו התחיל לומר שעצמו הרג התחיל מתגבר והולך כיון שהגיע לים התחיל הים סוער אמר אין גבורתו אלא בים עמד פרעה בים וכן לסיסרא וכו' עד שנכנס יתוש בחוטמו ומת ממיתה משונה:

*אמ"ה* במסכת גיטין מהנזיקין קאמר דגרר את הפרכת ויצא דם וכאן קאמר דגרר הספר תורה ויצא דם וי"ל דגרר הפרכת תחילה ולא יצא דם אך אחר כך כשקצץ הספר תורה ויצא דם עשה נס ויצא דם גם מהפרוכת משום דכשנעשה נס אינו לחצאי' כנודע. וענין הנס הוא להודיע דקשה לפני הקב"ה חרבן בית המקדש כדברי התוספות ז"ל. אך תלמוד' הזכיר בקיצור שגרר הפרוכת ויצא דם ולא הזכיר באורך שקצץ הספר תורה:

*אך* עם מה ששמעתי משם גדול הדור שהדם שיצא מהפרוכת היה מטפי דם הזריקה שהיו שם מדובקים נעשה נס ובצב~י~צו וכו' קשה לתנחומא כאן דקאמר שקצץ הספר תורה ונעשה נס ויצא דם מהיכן בא הדם שם כפי דרוש גדול הדור ואולי הדיו של האותיות בצבץ כמין טיפין של דם וזהו הדם דקאמר שיצא ממנו: אך ראוי להבין מה כיון הרשע הזה להביא שתי זונות כדברי התנחומא ואולי י"ל כדי לעשו' עזות יותר שאפילו רשע שבעולם שעובר עבירה מתביי' שיראהו בריה ורשע זה כדי להראות עזות גדול בבית קדש הקדשים תפס שתי זונות ועבר עבירה באופן שתראה זאת לזאת ולא בוש שחי' עצמותיו:

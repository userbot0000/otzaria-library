%% ענף טבילה

*חסד* לאברהם בשם ס' כתיבת יד וז"ל בענין המקוה ידוע כי מסורת קבל' בידינו וחכמי אמת שארב' מאות כיתות ~הטימאה~{הטומאה} שורה על הטמא והם סוד ד' מאו' איש דעשו וכדי להעביר אותם צריך לבא במים ואם היות שהאדם מורכב מד' יסודות אין טהרתו אלא במים והטעם כי הטומאה היא רוח כש"ה ואת רוח הטומאה אעביר וכו' והרוח אין בטבעו ליכנס בתוך המים אלא על המים כמש"ה ורוח אלהים מרחפת על פני המים וכשהטמא נכנס בתוך המים נשלוף ממנו אותו רוח הטומאה ולכן הצריכו חז"ל שהטמא יכנוס כל גופו בתוך המים שאפילו אם נשאר שער ראש אחד חוץ למים לא נטהר שמשם נאחז כל הטומאה וחוזרת על הגוף עכ"ל:

*אמ"ה* ואדם שהוא חולה או אונס אחר ואינו יכול לטבול אל יתיאש אלא יוסיף על לימודו והתורה מטהרתו כאחז"ל מה נחלים מעלים לאדם מטומאה לטהרה אף התורה וכו':

*טוב* שפוגע באשה דסלקא מטבילה נימא הכי שופך בוז על נדיבים ויתעם בתוהו לא דרך. ציוני פ' נצבים בהגה:

*טוב* מה שרגילות הנשי' לטבול ג' פעמים במים טהורי' וכו' ולכך הטובל ביום הכפורים יכניס ראשו במים ג' פעמים ס' חסידים סימן שצ"ה:

*בערב* שבת ירחץ גופו בחמין ואח"כ יטבול במקו' וטוב שיהיה הטבילה סמוך לשבת ויטבול בערב שבת שני טבילות חד לפשוט בגדי חול מעליו והשניי' להמשיל עליו תוספת שבת ואם הוא טמא טומאת קרי יטבול שלשה טבילות ואם הוא בעל תשובה יטבול י"ד טבילות: וכשהוא במים ישתחוה למערב. ~כשטיבל~{כשטובל} פעם ראשונה יאמר הריני טובל בפישוט מלבוש של חול ואח"כ ~יטביל~{יטבול} שניה ויאמר הריני טובל כדי לקבל הארת שבת זכור ושמור בחבורה חדא ואח"כ ישחה ויאמר הריני טובל לקבל נשמה יתירה וכשיוצא פוסע לאחוריו כמו כשיוצא מבית הכנסת וכשילבוש כסות נקיה יאמר כל כלי יוצר עליך לא יצלח ויכוין *זהריאל* וסדר האמירה בשעת טבילתו יתנהג כמו שכתו' בדברי האר"י זלה"ה בתיקון שבת. ספר תוצאות חיי':

*רבינו* שמשון בר רבי שמשון היה מנהיג לבתו לטבול אף בחורף בזמנה אע"פ שלא היה בעלה בעיר.  שלשלת הקבלה {(}דף נ"ה ע"א):

*יש* מי שאומר דכלי שהיה צריך הכשר והטבילו קוד' הכשר אותה טבילה לא מהניא דהוי כגר שטבל עד שלא מל ~חדרים~{חרדים} דף כ"ח ע"א:

*צריך* לטבול ערב שבועות ודע כי כל מי שבליל שבועות אינו ישן כלל ועיקר והוא עוסק בתור' מובטח לו שישלים שנתו ולא יארע לו שום נזק והוראת חיי האדם הוא בלילה ההוא: נגיד ומצוה שם. אח"כ באשמורת הבוקר מעט קודם עלות השחר בעת שמשחיר פני הרקיע סוד אילת השחר מצוה לטבול כדי לקבל תוספת קדושה מבחינת כתר ועליו נאמר וזרקתי עליכם מים טהורים וטהרתם:

*צריך* ליזהר מהנשים ההולכות עם הנשים לבית הטבילה כי בדבר מועט יכולות לעשות כשוף שלא יתעברו כדי שתהיו נדות ותדיר טובלות וכו' ס' החסידים סי'תע"ז:


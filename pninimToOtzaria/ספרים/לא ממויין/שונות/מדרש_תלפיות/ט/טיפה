%% ענף טיפה

*מדרש* ילמדנו פ' פקודי מלאך על ההריון מוליך הטיפה לפני הקב"ה ושואל לו טיפה זו מה תהא עליה מיד הקב"ה גוזר על הטיפה מה יהא בסופה אם זכר אם נקבה וכו':

*אמ"ה* אומרו מה תהא בסופה פירושו כך הן הכי נמי שמלאך על ההריון רואה מי הזריע תחלה ומשם יודע על הטיפה אם זכר או נקבה כארז"ל אשה מזרעת תחילה יולדת זכר והדבר בהפכו אמנם כיון שבתוך ארבעים יום יכול אדם בתפלה להופכו מזכר לנקבה והדבר בהפכו לכן מביא הטפה לראות מה יהא בסופה אם ישאר זכר כמו שראה שהאשה הזריע תחלת או מתהפך לנקבה ע"י תפלה כעובדא דלאה ובזה יתורץ קושית הזוהר פ' תזריע שכיון האשה מזרעת תחלה יולדת זכר מה צורך למלאך להוליך הטפה לפני המקום לידע מה תהה עליה הרי כיון שיודע מי הזריע תחלה משם נודע אם זכר אם נקבה ומה צורך לגזור אם זכר אם נקבה וק"ל:

%% ענף דינה

*מסכת* סופרים פ׳ ~כ״ב~{כא' משנה ט'}. בת שש שנים היתה דינה כשהולידה את אסנת {מסכת סופרים שם: משכם} מנין שש שנים של שכר הצאן שעבד יעקב אבינו ~עם~ {ל}לבן והוסיף עשרים שנה ~שמית~{שמת} מכאן ואילך יוסיף המבין דעת וירד מיכאל והוליכה לבית פוטיפר ע"כ:

*צפנת* פענח כ״י דף רע״ט במדרש הזוהר דינה נקראת שור הטעם הוא לפי שבאה במקו׳ יוסף שנקרא שור כמו שדרשו חז״ל על פסוק {בראשית ל' כא'} ואחר ילד׳ בת ותקרא את שמה דינה ואז״ל {מסכת ברכות דף ס' ע"א} שדנה את עצמ' שנהפך הולד לבת והטעם כדי שלא תהא רחל פחותה מן השפחו׳ והם כבר ידעו שאי אפשר להוליד אלא י״ב בנים והנה כפי זאת הדעת דינה הוא יוסף הבכור לרחל ו{ע}ל כן בא יוסף כנגד צדיק יסוד עולם נתחבר עם השכינה שהיא בתו של הקב״ה והנה כמו שנמסרו דינה ביד שכם בן חמור גם כן נמסר יוסף ביד המצרים אשר בשר חמורי׳ בשרם. עד שבא משה שהוא משבט לוי ועשה נקמה במצרי׳ כמו שעשו שמעון ולוי בשכם ועל כן תמצא שכתוב {שמות יג' יט'} ויקח משה את עצמות יוסף עמו:

*אמ"ה* כפי הקדמה זאת מתיישב שכיון שבשכם בא תקלה לדינה גם בשכם בא תקלה ליוסף כמו שנאמר {בראשית לז' יג'} הנה אחיך רועים בשכם ~לך~{לכה} ואשלחך אליהם ושמעון ולוי שעשו דין בשכם בעבור דינה הם עצמם נהגו בדין למכור ליוסף כאחז״ל דשמעון ולוי היו עיקר הסבה ושמעון דחפו לבור. וכשם שדינה היציאה גרמה לה התקלה שנאמר {בראשית לד' א'} ותצא דינה בת לאה וכו׳ כך יוסף היציאה מביתו להלוך לשכם גרמה לו התקלה: וכשם שדינה נכנסה ביד שר שכם החוי נשיא הארץ ובעבורה וינצלו את שכם גם יוסף נכנס במצרים ביד פרעה וילקט יוסף את כל הכסף וכו׳ ולבסוף וינצלו את מצרים. וכשם שעל ידי דינה נימולו אנשי שכם. גם על ידי יוסף נימולו המצרים וכשם שדינ׳ וישכב אותה ויענה גם יוסף קנאו פוטיפרע לתשמיש אלא שהקב״ה סירסו. וכשם שדינה היתה נישאת לאחד ~מאחיו~{מאחיה} דהיינו שמעון כאחז״ל גם יוסף נשא בתו של דינה כדחז״ל שבת פוטיפרע בת דינה היתה שגידלה פוטיפרע בביתו שמצאה תחת סנה אחד וקמיע תלויה בצוארו וכתוב בה שהיתה מזרעו של יעקב ולכן נקרא׳ אסנת מלשון סנה כמו שפירש רבינו בחיי ז״ל. {בראשית מא' מה'} הרי שדינה הוא יוסף ויוסף הוא דינה כדברי הרב ז״ל:

*מפרשים* ז"ל גם דינה העלו עצמותיה לארץ ישראל כמו שהוא ידוע היום קברה אצל נתאי הארבלי:

*צפנת* פענח כתיבת יד רצה שכם בן חמור החוי להטיל זוהמא בדינה שהיא דוגמ׳ השכינה ותהיה כבושה תחת ידו עד שבא שמעון שהוא כנגד{ו} ואמר הכתוב {בראשית לד' כה'} ויבאו על העיר בטח ואמרו חז״ל {בראשית רבה פרשה פ' סימן ט'} שהיו בטוחים בזכותו של זקן והוא ישראל סבא והתישו כחם ובא שמעון ונכנס ~במקים~{במקום} שכם בן חמור ונשא את דינה ועשה שלום בעליונים ובתחתונים ועל זה נקרא הנשיא שלומיאל בן צורי שדי רמז לשכינ׳ שנקרא׳ צור ונקרא' שדי ואחז במקום הטהרה:

{הועבר מענף דרך: *מדרש* דינה נולדה בהריון אחד עם זבולון:

*אמ״ה* כיון שהשבטים נשאו לתאומה שנולדה עמו מוכרחים אנו לומר שעם זבולון היו בבטן עמו דינה שנהפכה מזכר לנקבה ותאומה אחרת כדי שישאנה זבולון ואין לומר שכיון שהיו שני זכרים שהם זבולון ודינה שנהפכה מזכר לנקיבה היו ג״כ שתי תאומות חד לזבולן וחד לדינה שהיתה זכר ונמצא שנולדה לאה ~ששים~{במהדורת ווארשא: ששה} בכרס אחד דכיון שגלוי לפני המקום שעתידה לאה לבקש מלפניו ~נהפך~{במהדורת ווארשא: להפך} לדינה לא ברא רק תאומה א׳ לזבולן. ואין להקשות כיון שגלוי לפניו שעתיד{ה} דינה להפך מזכר לנקבה למה הוצרך לברוא תאומה לזבולן די שיקח לדינה די״ל רצה הקב״ה לפרסם הנס שדינה נהפכה מזכר לנקבה ולא היתה ~ד~מעיקרא תאומתו של זבולון שהרי נולד עם תאומתו. וא״ת יותר פרסום הנס היה שתלד לאה לזבולון ושלשה נקבות עמו ו{מ}שם ידעו כי הנקבה אחת היתה זכר ונהפכה לנקבה ומוכרח כן שהרי נולד עם זבולון תאומת{ו} וב׳ נקבות האחרות הם ~הוכר~{במהדורת ווארשא: הזכר} שנהפך לנקבה ותאומתו שנוצר עמו דאם לא כן ג׳ נקבות למה די״ל דכיון דהנס היה ניכר בלא זה אין ראוי להרבות ליעקב עוד בת אחרת בשביל לפרסם יותר כנודע:

*שם* באותם ז' השתחויות שהשתחוה יעקב לעשו עד גשתו עד אחיו הכניע קליפות עשו דדמיא לתנינא דאית ליה ז׳ ראשין שהם ז׳ כחות הטומאה:}



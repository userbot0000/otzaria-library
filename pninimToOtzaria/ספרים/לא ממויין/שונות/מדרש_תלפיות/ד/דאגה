% אות ד

%% ענף דאגה

*ספר* תיקון מדות הנפש להרב הגדול רבינו שלמה {ב}ן' גבריאל זל״הה מי הוא אשר לא תפרד ממנו הדאגה המבקש לעלות אל המעלה שהיא למעלה ממנו מי שהוא מחזיק עצמו בחזקת שהוא דעתן מחזיקים אותו בני אדם בחזקת שהוא שוטה וסמוך לגאוה רע מעללים.

*גם* מי שמעלליו רעים מתמדת אותו שנאת הבריות והנפשות נוטות מעליו: עוד שם כאשר נעימות הצורה אור הגוף כן נעימות המדות אור הנפש: אמרו הקדמונים מי שמדותיו רצויות בעיניו ירבו הקוצפים עליו: אמרו על מלך אחד שנתן ביד אחד מעבדיו העומדים עליו כתב אחד וא״ל כשתראה אותי כועס תנהו לי מיד והיה כתוב בה שוב לך כי אינך אלוה אבל אתה גוף שיאכל קצתו אל קצתו ובקרוב ישוב רימה ועפר:

*ובענין* השפלות כתב באחד מהמלכים כי היו אצלו לילה אחד אנשים רבים יושבים לפניו וקם הוא בעצמו ותיקן הנר אמרו לו למה לא צויתנו אדוננו א"ל המלך מלך קמתי ומלך שבתי:

*עוד* דע פרי השפלות אהבה והמנוחה. ואחד מן החכמים היה מצוה את בנו מי שאינו סובל דבור אחד ישמע דברים הרבה ומי שהוא נקל אצל עצמו יהיה נכבד בעיני בני אדם. אך אשר צריך האדם שיתרחק מן המדה הזאת שלא נכנע לרעים ובזה אמר הכתוב {משלי כה' כו'} מעיין ~נרפס~{נרפש} ומקור משחת צדיק וגו':

*ובפרק* הג' כתב מי שיעטהו המקום מעיל הבושת יהיו מומיו נעלמים מבני אדם וההוד והכבוד סמוכים לו כמו שנאמר {משלי טו' לג'} ולפני כבוד ענוה: עוד שם אין לחמול חמלה גדולה כי אם לחכם שנפל בין פתאים. אל תתחבר אלא עם אדם שמראה עצמו כי איננו יכול לעמוד זולתך ואם תחטא לו ימחול ויראה עצמו כאלו הוא החוטא ואם תרע אליו מראה עצמו כאלו הוא הרע לך. קבלו מדברי הנבואה כשאין אדם מתבייש עושה כל צורכו ורצונו הרע. בעבור הבושת ירבו העוזרים סימן הבנים הכשרים הבושת על פניהם והבושת היא דרך החיים הארוכים ואמרו הבושת נודע בעת הכעס: ואמרו שנאת הביישן טובה מאהבת הכסיל ומי שהוא רוצה להזהר במדה הזאת אל יתחלל הדר פניו לשאול מבני אדם כי כיון שתחלל את הדר פניך אי אתה מוצא מי שמחדשהו לך:

*ובשער* ה' כתב בענין התאוות התרחק מתאות׳ כי התאוה אויב הלב ומי שנמשך אחר תאותו יפסד ומי שימרה אותה יגבר והמדה הזאת בוחרים בה כסילי בני אדם מפני קורבת ערבותה ומה שבוחרים מהצחוק והשמחה ושמיעת ~הנוגנים~{הנגונים} הערבים ושמיעת הקול הערב ואינן שמים על לב מה שיהיה באחריתם מהדאגה והמדוים ועל כן המה נוטים אחרי טבעם להשיג התאוה הנמצאה וכמו שנאמר {משלי יג' יט'} תאוה נהיה תערב לנפש ומה שנוטים מדרכי החכמה והעבודה מפני שהשגת הנאותם ונעימותם רחוק מדעתם ומחשבתם היא רחוקה מדעתם:

*וחכם* אחד כתב לחכם אחר בענין הכרח התאוה ואמר לא תגיע אל מה שאתה אוהב עד שתסבול הרבה ממה שתשנא ולא תנצל ממה שתשנא עד שתסבול הרבה ממה שאתה אוהב ע״כ:

*ובענין* השנאה כתב מי שזרע השנאה יקצור החרטה ומי שהוא נוהג המנהג הזה מרוע לב בינו ובין בני אדם כ״ש שינהג בינו ובין אלהיו וכאלו מפתה אותו בתפלה ותחנונים ובלבו ענין אחר כמ״ש {תהילים עח' לו'} ויפתוהו בפיהם ובלשונם יכזבו לו. וחכם ~אחר~{אחד} היה מצוה לתלמידיו תשמרו ממי שישנאהו לבככם כי לבות בני אדם כמראות וכ"ש כמים הפנים לפנים כן לב האדם לאדם והנפשות משתוות:

*בענין* האכזריות כתב אין המדה הזאת נמצאת בצדיקים כי אם בטבע צבועים כמו האריה שאינו מרחם ולא חונן ואלו הם שנאמר {דברים כח' נז'} גוי עז פנים אשר לא ישא פנים וזאת המדה רעה עד מאד מעוטה ורובה:

*בענין* השחוק יצטרף דעת קלה וכמו ~שגאמר~{שנאמר} {קהלת ז' ו'} כקול הסירים תחת הסיר כן שחוק הכסיל וכו' ואותות השותה שחקו במקום שאין ראוי בו השחוק ובני אדם שיש בהם המדה הזאת יותר משאר בני אדם נפשותם נמלטת מהזכות והברור המתיחסות אל המלכות העולות אל המעלות הרוחניות וכו׳ ומדת השחוק איננה בטבע על נפש המדבר אך היא בנפש הבהמית וראיה שהשחוק יארע עם העניינים המשחקים ואפשר שלא יכול האדם לסבול בעצמו שלא ישחק ולכן ישתדל האדם להכניע נפשו הבהמית לנפשו המדבר רק שינהיג שכלו אל טבעו וכשיהיה כן אזי יהיה נמנה עם גדולי בני אדם. ודע שהדבר שהשמחה בו הוא שהאבל עליו:

*ועוד* השמחה בלב דוקא חיים ומעלה והדאגה דוחק ואבדון וכבר אמרו כי הדאגה היא המיתה הטבעית ואין איש נמלט ממנה ויש שמגיעים ממנה אל מגע דבר גדול עד שיחלו חולי הנפש וכמו שנאמר {משלי יב' כה'} דאגה בלב איש ישחנה והמדה הזאת נראית הרבה אל הפנים כמו שאמר יוסף לסריסי המלך מדוע פניכם רעים היום:

*בענין* הכעס דע שהכעס והרוגז שהם ~במהדורת ווארשא: הם~ שני שמות לענין אחד ונראה על פני הכעסן כאלו הוא עמוס מתחמם גופו הרבה ומתנדנד לבו נדנוד גדול ודופק דפקו בחוזקה ובמהירות ואמרו מי שכעס במחשבה יראה עליו הישוב ~וההדד~{וההדר} ומי שכעסו שלא במחשבה יראה עליו השטות. מי שכעסו חזק ורוגזו אמיץ אינו רחוק מהמשוגעים הנכפים עוד אמרו אין הכעסן נמצא שמח לעולם. ואמרו כי כאשר השחין חולי הגוף הכעס שחין הנפש. בענין הצדקות כשאדם הצדיק רוצה בבני אדם ובני אדם רוצים אותו כ״ש שהקב״ה רוצהו ועוד שאויביו משלימים עמו שנאמר {משלי טז' ז'} ברצות ה׳ דרכי איש גם אויביו ישלים אתו:

*אמר* החכם כל רוצה עשיר. וכל מסכית שליו מלשון הסכת ושמע ישראל וכל ממר משתומם וכו׳: גם דע מי שאינו רוצה בענינו לרצונו רואה ורוצה בו על כרחו וכו׳. בענין החריצות המדה הזאת מטבע המרה אדומה ומדת החריצות תראה יותר כשהנפש פנויה מן המדות המגונות אין מבלבל אותה שום דאגה וביותר מה שתהיה בנפשות הזכות החשובות וראוי לאדם שיתנהג בה בכל מעשהו במה שמתעסק במלאכת החכמה:

*בענין* הזריזות דע כי הזריזות להתיישב בכל הענייני' וטוב שבהם שתעיין בו בעת שתתן ותמנע בעת שתעשה ותאמר כי ההמתנה אחר המניעה טוב מן המניעה אחר המתנה והנדבה וטוב שתתאחר לעשות וכשתחל תעשה מיד משתדקרק לעשות ותאחר להשלים ותדע כי יותר אתה קרוב לעשות מה שלא תאמר משאתה קרוב לומר מה שלא תעשה על כן הזהר שלא תמהר בדברך בדבר שאתה ירא שלא תוכל לעשותו ויפה דברך באמת ומעשיך בצדק:

*בענין* הקמצנות היא מדה מגונה עד מאד אין ברוב המדות המגונות מגונה ממנה מפני שהמפקיר ממונו אע״פ שהוא מגונה יהיה נהנה מהנאותיו ושבח מבני אדם אבל הקמצן אינו עולה לו כי אם הגנות והשם רע וכו׳. בענין החכמה אין ראוי למשכיל שיהיה כילי בחכמתו כי אין החכמה חסרה בעבור למודה כמו שהאש אינו ~נכבהת~{נכבית} בעבור שמדליקין ממנה נר ומן המוסר הטוב בתקנת המדה הזאת שירגיל האדם את עצמו להתנדב אל הקרובים עד שידל׳ להט אל הרחוקים עד שירגיל במדת הנדיבות והחסד. בענין הגבורה מדת הגבורה ניכרת בנפשות האנשים הגדולים האלופים הגבורים ומה שאמר אחד מהפלוסיפים בחר במות יוסיפו לך שנות חיים והיו בני הערב קוראים לכבוד משוגע ולכן צריך המשכיל שיתנהג במדה הזאת המנהג השוה כדי שלא יקרא משוגע יתנהג בה על דרך הטובה והישרה לעת צורך הטוב כפנחס שהרג לזמרי כי הגבורה בעניינים אלו מטבע הנפש החשובה לעומת הכח בגוף. בענין המורך היא מדה מגונה ותמצא בנפשות הפחותות הדלות הנמבזות וצריך המשכיל ליזהר ממנה וישתדל להרחיקה מעצמו ולהסירה מעליו כי אינה מביאה שום תועלת:

*בענין* העצלות מדה זאת תכלית החרפה והגנות והדבר הידוע מהעצל ורך הלבב שהוא אומר לא אלך מעיר לעיר מפני פחד הלסטים והחיות כמו שנא׳ אמר עצל שחל בדרך ולא אתעסק בסחורה שלא אפסיד ולא אתענה שלא אחלה ולא אתן בצדקה שלא אורש והדומה לזה מן הדברים המביאים אל הבטלה. עד כאן כוללות כל הספר כלו:

*חובת* הלבבות אחד מהדברים המעורר את אהבה מהתשובה כשיחשוב חסד אלהים עליו להארי{ך} לו על פשעיו ומחילתו לו ע״כ:






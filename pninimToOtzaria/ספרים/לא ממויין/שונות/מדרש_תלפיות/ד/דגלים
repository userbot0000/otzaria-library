%% ענף דגלים

*כתיבת יד* ~פרשה~{פרשת} דברים {במדבר ב' ב'} איש על דגלו באותות לבית אבותם פירש רש״י ז״ל כל דגל היה לו מפה צבועה שאלתי את ה״ר שלום אשכנזי בה״ר יצחק ופירש לי מה צבע הצורה היה בכל דגל ודגל במפה שלו ואמר כי בדגל ראובן היה פרצוף דודאים שיש להם צורת אדם וארבע דגלים אלו היו כנגד ארבע חיות שבמרכבה:

*דגל* ראובן היה כנגד פרצוף שנאמר בו {יחזקאל א' י'} ודמות פניהם פני אדם:

*ודגל* יאודה כנגד אריה שנא׳ {שם} ופני אריה אל הימין לכן היה צורת אריה בדגל יאודה:

*ופני* שור מהשמאל כנגד אפרים לכן היה צורת שור בדגל אפרים: ופני נשר לארבעתם כנגד דן לכן היה צורת נשר בדגל דן. נשאלתי להר׳ שלום הנזכר ולמה היה צורת נשר בדגל דן והלא יעקב אע"ה קראו נחש כמו שנאמר {בראשית מט' יז'} יהי דן נחש עלי דרך ומשה קראו אריה כמו שנאמר {דברים לג' כב'} דן גור אריה והרבה תרוצים אמר לי ולא ישרו בעיני ושמעתי מה"ר מנחם כהן מלמד תינוקות שאותיות דן למילואו כזה דלי״ת נו{"}ן בגימטריא נשר ולכך היה בדגלו פרצוף נשר עכ״ל:

*מדרש* רבה ~דף רי״ג ע״ב~{במדבר פרשה ב' סימן ט'} כשם שברא הקב"ה ד׳ רוחות וכנגדן ד' דגלים אף {כך} סיבב לכסאו ד׳ מלאכים. מיכאל. וגבריאל. ואוריאל. ורפאל. מיכאל בימינו כנגד ראובן. למה נקרא שמו מיכאל בשעה שעברו ישראל בים פתח משה בשירה ואמר מי כמוך וכו' ~מסיים~{מי שסיים} את התורה אמר {דברים לג' כו'} אין כאל ישורון מ״י כמוך אין כ״אל הרי מיכאל:

*אוריאל* משמאלו כנגד דן שהוא בצפון למה נקרא שמו אוריאל בשביל תורה נביאים וכתובי׳ שהקב״ה מכפר עליו ומאיר להם לישראל שנא׳ {ישעיהו ס' א'} קומי או"רי כי בא אורך ודוד אמר {תהילים קיח' כז'} א"ל ה׳ ויאר לנו הרי אוריאל וכן הוא אומר {מיכה ז' ח'} כי אשב בחשך ה׳ או״ר ל״י:

*גבריאל* מלפניו כנגד מלכות יאודה ומשה ואהרן שהיו במזרח ולמה נקרא שמו גבריאל ביאודה כתיב {דברי הימים א ה' ב'} כי יאודה גבר באחיו ובמשה כתיב ויקרא אל משה וכתוב {ישעיהו ט' ה'} ויקרא שמו פלא יועץ אל גבור הרי גבריאל:

*רפאל* כנגד אפרים ולמה נקרא שמו רפאל כדי לרפאות שברו של ירבעם שיצא מאפרים שהוא במערב אל נא רפא נא לה הרי רפאל:

*אמ״ה* מאמר זה מבואר אצלי בחיבור אחר באר היטב אמנם כי לצאת ידי חובת ביאור נימא בו מלתא ונקדים דברי המקובלים ז״ל וז״ל כמו שהשם הוי״ה מקור לעשר ספירות ולארבע עולמות כה״ג מקור לד׳ יסודות. *י׳* מקור ליסוד המים. ה׳ מקור ליסוד האש. ו׳ מקור ליסוד הרוח. ה׳ אחרונה מקור ליסוד העפר:

*והם* סוד ד׳ חיות המרכבה פני אריה מימין ליסוד *י׳* פני אריה משמאל מסוד ה׳ ראשונה פני נשר סוד ו' פני אדם ה׳ אחרונה סוד מלכות הוא דו״ד אדם משיח כנודע:

*ומשמשיהן* במרכבתו *ארגמ״ן* או״ריאל ר״פאל גבר״יאל מיכ״אל:

*מיכאל* משרת לאות *י׳* ופני אריה מימין שר החסד נגד אברהם. ~*גכריאל*~{גבריאל} לאות *ה׳* פני השור משמאל שר הדין נגד יצחק. *אוריאל* לסוד קו האמצעי סוד *ו׳* לפני נשר ולכן הנשר יעיר קינו במדת הרחמים כנגד יעקב *רפאל* לאות *ה׳* אחרונה כנגד דוד ושם פ״ד דינין דאל. הוא פני אדם הכלול בכולם. ומה שנקרא לפעמים או״ריאל ולפעמים נורי״אל החילוק בין אור לנור דאור הוא חסד ונור פירוש אש והוא דין וכיון שיעקב הכלול משניהם על כן מבחין החסדים שבו ימין נקרא אוריאל ומבחין הגבורות שבו שבשמאל נקרא נוריאל ע״כ:

*באופן* דמיכאל משרת לאות *י׳* חסד וגבריאל לאות *ה׳* ראשונה שר הדין. אוריאל לאות *ו׳* שהם רחמים. רפאל לאות *ה'* אחרונה ששם דינין דאל:

*והנה* מיכאל משרת לאות *י׳* של הויה ושם הויה לא היה ניכר גודלו וגבורתו שהרי פרעה אמר {שמות ה' ב'} ומי הוי״ה והיכן ניכר בים כש{ה}טב{י}ע את המצריים והציל את ישראל ולכן פתח משה בשירה ואמר מי כמוך באלי׳ ה׳ כי עתה הכל מודים שאין כמוך שעד עכשיו היו כופרים בשם הויה ובהיות שהיו כופרים בשם הויה לא היה ניכר מעלת מיכאל המשר׳ ליו״ד של הויה שמעלתו גדולה מחבריו בהיות משרת לאות ראשונה שבשם אלא אחר שנתפרסם שם הויה בים נתגדל מעלת מיכאל בעולם ולכן רמז שמו במ״י כמוך באלים ה׳ ובאין כ״אל ישורון דמ״י ואין כא״ל הרי מיכאל שאין מקומות המעידי׳ על פרסום של הוי״ה שעל ידיה כך מתפרסם מעלת מיכאל:

*אוריאל* כיון שמשרת לאות *ו'* שבשם קו האמצעי הוא ת״ת ישראל שמשם תורה שבכתב כנודע בעוד שעדיין לא נתנה התורה לא היה ניכר מעלת אוריאל המשרת לאות שמשם התור׳ וכשניתנה וטעמו טעמה וראו באורה אז נתפרסם מעלת אוריאל ולכן רמוז שמו בענין האור שנאמר קומי אור״י ובפסוק א״ל ה׳ ויאר לנו שהאיר לנו על ידי תורתו שנקרא אור וזהו קומי אור״י שהוא אור התורה א״ל ה׳ ויאר לנו הרי אורי״אל שעל ידי התורה נתפרסם מעלתו וזהו דקאמר בעל המאמר למה נקרא שמו אוריאל בשביל תור׳ וכו׳ להורות באצבע דמשרת לאות *ו׳* שמשם התורה ובשביל התורה שהאיר{ה} את העולם כשקבלוה ישראל נתפרסם מעלתו ולכן נקרא אוריאל רמוז בפסוקים הרומזים על אור התורה כמדובר:

*גבריאל* משרת ל*ה׳* ראשונה שבשם פני השור משמאל שר הדין כנגד יצחק אך לא ניכר מעלת גבורת גבריאל עד ימי חזקיהו שבא סנחריב בכמה רבבות אין חקר להלחם בירושלם ועבר ביניה׳ גבריאל ונשף בהם ~ועששם~{ועשאם} אפר לכן רמז שמו בפסוק יאודה גבר באחיו שמורה על הגבורה ובפסוק ויקרא שמו פלא יועץ אל גבור שמדבר בחזקיהו כדרש״י ז״ל בפירוש על הפסוק {ישעיהו ט' ה'} ויקרא שמו וז״ל ויקרא שמו הקב״ה שהוא מפליג עצה ואל גבור ואבי עד קרא שמו של חזקיהו שר שלום וכו׳ ובהיות שפירסם אז הקב״ה גבורותו על ידי גבריאל כמדובר לכן רמז שמו שם שמשם נתפרסם עוד מעלת גבריאל המשרת ל*ה׳* ראשונה שבשם שהיא דין כנז׳:

*רפאל* משרת לאות ה׳ אחרונה שבשם היא מדת מלכות: שעל פיה חיים כל העולמות ~שהיא~{שהוא} זן ומפרנס ממית ומחייה מכה ומרפא לכן רמז שם רפאל בפסוק אל נא רפא נא לה שמרפאות מרים נתפרסם כחו יתברך על הרפואה שהיא כנגד טבע שכל מי שיש לו צרעת צריך לרפואתו הקזות והרקות ומקש׳ השרשים ומיני טיוליים והקב״ה ריפא אותה בהסגר שההסגר אדרבא מכביד החולי הזה לכן ברפואת מרים שהורה הקב״ה הכח הזה שאז נתפרסם עוד מהעלת רפאל המשמש אות ה׳ אחרונה שבשם שמשם יוצאים המכו{ת} והרפואות כנודע וכדפרישית. והרי מפורש למה כל אחד נרמז בפסוק הנז׳ כי לא באתי לפרש כי אם על זה כי כבר הקדמתי לומר דמאמר זה מפורש אצלי באר היטב ביישוב כל הדקדוקים הנופלים בו בחיבור אחר:





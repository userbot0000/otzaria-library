%% ענף דוד

*האר״י* זלה״ה דוד היה לו בחינת נפש לבד ולא רוח כי כבר ידעת שיש נפש רוח נשמה וכו' ודוד היה לו מבחינת נפש של אדם הראשון ~ויהו~{וזהו} שאמר ותדבק נפש דוד ביהונתן וכן ברוב עניינו של דוד לא נזכר כי אם נפש והיתה שקועה בתוך קליפת מואב כנודע ולא היה אפשר לדוד ליקח את רוחו אלא היה מוכרח אדם אחר ליקח את רוחו והנה אם היה משלים את נפשו לגמרי ולא היה חוטא בבת שבע היה אפשר שישלם הוא תחלה חלק נפשו קודם שישתלם הרוח ועל ידי כן עיקרי כי הנפש והרוח שניהם יקומו יחד בתחיית המתים בגופו של דוד הע"ה אך עתה לפי שחטא בבת שבע נמצא כי האדם ~האחד~{האחר} שלקח את רוחו י{ש}תלים תחילה וכשיקו׳ בתחיית המתים לא היתה תחייה לגוף של דוד ח"ו שהרי הנפש והרוח שניהם יקומו בגוף האחר שלקח הרוח והשלימו וזהו שאמר {תהילים ג' ג'} ר{בים} אומרים לנפשי אין ישועתה לו לנפשי אומרים אין ישועתה לו לדוד שהוא הגוף של דוד שלא יקום ח"ו מפני שלא תיקן ע״כ והענין שם באורך ומה שכתבתי הוא קצור מופלג:

*מזבח* יעקב למה לא הרג דוד לשמעי כיון שחירפו ומרד במלכות שחייב מיתה ומלך שמחל על כבודו אין כבודו מחול ועוד מה חכמה עשה שלמה דקאמר ליה {מלכים א ב' ו'} ועשית ~בחכמתך~{כחכמתך} ויש מפרשים ז״ל לא הרגו ראה ברוח קדשו שעתיד לצאת ממנו מרדכי ואסתר שעתידין ליגאל לישראל וכדרז״ל מרדכי משמעי ורצה להמתין עד שלא יהיה לו כח להוליד אבל י״ל שדוד נסתפק בשמעי אם חרפו לש״ש שהיה לו לבטוח בהקב״ה ושלא לצאת לחוצה לארץ כי היוצא מארץ ישראל לחוצ׳ לארץ דומה כמי שאין לו אלוה או חירפו במרד ובמעל לכן לא הרגו וצוה לשלמה שידע בחכמה על איזה פינה חירפו ושלמה צוה לו שלא יצא מארץ ישראל וכשאבד עבדיו והלך לגת אחריו שהוא ~חיצה~{חוצה} לארץ אמר אכן נודע הדבר דמה שקלל לדוד לא היה על שיצא לחוצה לארץ שהרי הוא יצא אלא קללו על שהיה מורד ~במלכיתו~{במלכותו} של דוד וקללו ע"כ. מזבח יעקב בח' מראות יעקב דף ~י״ח עמוד שני~{ג' ע"א}:

*תקונין* דף ~קכ"ד~{קכ"ה} ע"א שונאי בצע מסטרא דאות יוד *ודוד* מסטרא דאות יוד אתמר ביה {שמואל א יז' יד'} ודוד הוא הקטן:

*דוד* שבעה מיני דהבא הוו בשערוי. זהב ירקרק. זהב אופז. זהב אופיר. זהב ~פרויש~{תיקוני זוהר שם: פרוים. זהב סגור}. זהב תרשיש{.} זהב כולל כל גוונים~.~ ואיהו זהב ~שיבא~{שבא.} ו{האי} איהו זהב מזוקק שבעתים. והכי אינון שבעה מיני חוורו ושבע מיני סומקו~:~ כל ספירן אתקריאו שבעיות מסטרא דצדיק~׳~{.} עמודא דאמצעיתא איהו כליל כל גוונין {תיקונין דף קכד' ע"א}:

*כשחטא* דוד נפגם רגלו שבמרכב׳ ונסתלקה ממנו השכינה ונצטרע ששה חדשים מדה כנגד מדה הוא ~רחוק~{במהדורת ווארשא: ריחק} ה״ה מן הו׳ שהיא ששה לכן נסתלק' ממנו ה״ה שהיא השכינה ששה חדשים חדשים דייק׳ כי מלמטה למעלה נקראו המדות חדש ומלמעלה למטה נקראו שנים:

*ובזה* מתורץ קושיא של בעל עשרה מאמרות דף ז׳ על מה שאמרו בירושלמי שבעה שנים נצטרע דוד כלא חדא היא ברזא אור ישר ואור חוזר ולכן נצטר' כי בחטאו נברא הנחש למעלה שהיא אשה רעה צרעת לבעלה נמצא דנפגם רגלו וכו׳ (עיין שם בארוכה אופן ד' מ״ע):

*ויעל* משה מערבות מואב דורשי רשומות דורשין מלמד שהראה הקב"ה למשה שלשלת בית דוד שהיו עתידין לעמוד מרות המואביה. על פני יריחו מלמד שהראהו שלשלת נביאים שבאו מרחב הזונה ביריחו ציוני פ' האזינו:

*עשרה* מאמרות אין ריבוי אחר ריבוי אלא למעט לכן אמר דוד {שמואל א יז' לו'} גם את הארי גם את הדוב הכה עבדך גבי ארי אמר גם את הארי רבויין למעט שלא המית את הארי לגמרי אלא שכחש גבורת הארי והשפיל גאותו ולא המיתו שאילו מת הארי מיד דוד לא הוה נבוכדנצר מחריב בית המקדש אבל מלכי מדי ופרס שהם הדוב רצו לבטל בנין הבית ולא יכלו כי מה הדוב הרומז למלכותם מת תחת יד דוד ולכן אמר דוד {שם} והיה הפלשתי {לשון הפסוק: הערל הזה} כא׳ מהם או ימות כדוב או יחלש כארי לכן אמר ובא הארי ואת הדוב ירצה כי הארי הוכה וברח והדוב בא בכחו שרו של מעלה ונתאכזר על ~שר~{שה} פזורה ועל דוד {שם לה'} והחזקתי בזקנו הוא השר והכיתיו והמיתיו מלמט׳:

*ומה* שזכה נבוכדנצר להקרא ארי לפי דמבית דוד קאתי מזרעו של שלמה ממלכת שבא שגיירה אלא שלבה לא נכון עמה וחזרה לסורה לכן רחקה בניו מישע:

*ולפי* דאתי משלמה לכן ביקש דניאל להשיאו עצה לכפר עונו ונענש לפי שסוף סוף ולדה כמו{ה} ולכן קראו {דניאל ב' לז'} מלך ~מלביא~{לשון הפסוק: מלכיא} ודרשו בגמר' {מסכת שבועות דף לה' ע"ב} דכלפי שכינה אמר כן אבל אין מקרא יוצא מידי פשוטו גם אי תימא דקאי אהקב״ה הא הקב"ה נקרא מלך מלכי המלכים וכאן לא אמר אלא מלך מלכיא אלא קאי הנבוכדנצר דאתי מזרעו של שלמה שהיה מלך מלכים דכתיב ביה והוא ישב על כסא ה' ונובלות מגדולת שלמה ניתנה לפי שעה שכר שיחה נאה ושכר ד' פסיעות כשהיה סופר דמדורך כדרז"ל בחלק לכן קראו מלך מלכיא דאלו סנחריב נקרא מלך שרים בהושע:

*זוהר* חדש דף מ״ז ע״ב כשחטא דוד אף שמחל לו הקב״ה עם כל זה כשמ{ת} לא הניחוהו המלאכי׳ ליכנס בשערי ירושלים של מעלה עד שבנה שלמה בית המקדש ואז מינה הקב״ה למיכאל וששים מלאכים עמו שיהיו אפטרופסים לישראל ואז הכניס מיכאל לדוד בשערי ירושלים ועשאו מרכבה עם אבות העולם והיינו אבן מאסו הבונים:

*תקוני* זוהר חדש דף י׳ ע״ב ודף נ״ז ע״א ובזוהר גדול במדבר עמוד תנ״ו ובספר הכוונות דף ל״א ע״א) הא דכתיב {שמואל א יז' מ'} ~ויקח דוד~{לשון הפסוק: ויבחר לו} חמשה חלוקי אבנים היינו שלקח לסייועתו השכינה בחמשה תיבות של קרית שמע דהיינו שמ״ע יש״ראל ה׳ אלהינו ה׳ בכוונה זו נטל האבנים ואחר כך כששם אותם בכיסו נעשו כלם אבן אחת ונשלם גם תיבת אחד שבשמע ישראל:

*הא* דכתיב גבי דוד לשמעי {מלכים א ב' ח'} ואשבעה לו {בה'} לאמר אם אמיתך בחרב ומאי שבועה היא זאת דילמא ימיתנו בחנית או בחיצים אלא שבועת דוד תמיד היה שנטל חרבו בידו שהיה חקוק עליו שם המפורש וזה הית׳ שבועתו וא״כ הא דכתיב בחרב פירושו קמפרש שנשבע בחרב א״כ אמר סתם אם אמיתך בשום מיתה בעולם:

*ילקוט* שמואל דף ~י"ז ע"ג~{רמז קכג'} כיון שבא שמואל למשוח את בני ישי ברח השמן לאחוריו וכיון שבא למשוח את דוד ראה השמן רץ מעצמו וניצק בראש דוד הה״ד {תהילים צב' יא'} ותרם כרא{י}ם קרני בלותי בשמן רענן:

*שם* {רמז קכז'} (משוחר טוב) ~ויקח~{לשון הפסוק: ויבחר לו} חמשה חלוקי אבנים אחד לשמו של הקב״ה ואחד לשמו של אהרן ושלשה לשלשה אבות אמר אהרן לא אני גואל הדם עלי לפרוע ממנו אמר הקב״ה {ו}לא לפני חירף וגידף עלי לפרוע ממנו שם. האבנים היו מתלקטות מאילהן ולמד ר' יהושע דסכנין בשם רבי לוי מתיבת {שמואל א יז' מ'} ובילקוט:

*תנא* דבי אליהו בשעה שהקב״ה עושה חסד לדוד שמים וארץ שמחים שנאמר {תהילים יח' נא'} מגדיל ישועות מלכו וכו' מה כתיב בתריה {שם יט' ב'} השמים מספרים כבוד אל וכו׳:

*שם* דוד היה זורק חץ והורג שמונה מאות בפעם אחד והיה מצטער על שני מאות שנאמר {דברים לב' ל'} איכה ירדוף אחד אלף יצתה בת קול ואמרה {מלכים א טו' ה'} רק בדבר אוריה לכן לא נתנו לו השני מאות וכו׳ (והוא מגמרא ואלו מגלחין {מסכת מועד קטן דף טז' ע"ב}):

*ובעל* ילקוט חדש וז״ל וצריך ~עייון~{עיון} מאי מייתי מאיכ׳ ירדוף דכתיב בקללה מירדפו האומות את ישראל ובברכה לא כתיב רק {ויקרא כו' ח'} חמש׳ מאה עד כאן לשונו:

*אמ״ה* נראה שכוונת המאמר לומר שהתרעם דוד על מאתים בעבור דבקללה כתיב איכה ירדוף אחד אלף וא״כ הוא שהוא צדיק למה לא יהרוג אלף בשלימות וזהו אומרו והיה מצטער על שני מאות שנא׳ איכה ירדוף כלומר כיון שנאמר גבי קללה איכה ירדוף אחד אלף היה מצטער למה בברכה אינו כן והיה הורג ח׳ מאות בלבד והשיב לו הקב״ה בדבר אוריה שאם לא היה זה כיון שהיה חסיד היה הורג אלף:

*מפרשים* {ויקרא ד' כב'} אשר נשיא יחטא ~יה~{זה} דוד שבא מנשיא נחשון למטה יהודה ~שכל~{לשון הפסוק: מכל} מצות ה׳ אלהיו שבכל התפלות ה׳ אלהים {שם כג'} או הודע אליו על ידי נתן הנביא והביא את קרבנו שעיר עזים זה הבן הראשון שמת לו וכפר עליו דכתיב {שמואל ב יב' יג'} גם ה׳ העביר חטאתך לא תמו׳:

*דוד* שנמשח בשמן המשחה כתיב בו שכיבה ויואב שלא נמשח בשמן המשחה כתיב בו מיתה דבר אחר והלא שכיבה היא מיתה אלא דוד שמת על מטתו כתיב בו שכיבה {ו}יואב שנהרג כתיב בו מיתה. ד״א דוד שירשו בניו את מקומו כתיב בו שכיבה ויואב שלא ירשו בניו את מקומו נאמרה בו מיתה. מדרש {רבה} קהלת {פרשה ז' סימן ד'} על פסוק טוב שם משמן טוב:

*אמ״ה* מדקאמר דוד שנמשח בשמן המשחה כתיב בו שכיבה משמע דהנמשח בשמן המשחה לא היה ניכר בו סימן מיתה כדכתיב במשה רבע״ה במותו לא כהתה עינו ולא נס לחה שלא נשתנה כלל והיה בכל סימני החי ממש וכן בנמשח בשמן המשחה היה כך כי סגולת השמן מעמידו כחי שוכב על מטתו שאינו חסר ממנו כי אם הדבור בלבד והוא דוגמת החנוטים שהחניטה היה מעמידם כחיים אך ההבדל שהחנוטים עוז פניו ישונה אבל הנמשח בשמן המשחה מעמידו בתוארו וביופיו בלי השתנו׳ פני׳ כחי ממש השוכב על מטתו לישן דקדושת השמן עצמה משעה שמשחו אותו למלך פעל התועלת והמעלה הזאת לגוף ולכן כתיב בדוד שכיבה וביואב מיתה כיון שבו נפל שינוי פנים הפך מהחי: וחוץ מטעמי המדרש נראה דוד שהיה מרכבה לשכינה ודוד מלך ישראל חי וקיים כתיב בו שכיבה ויואב שלא הגיע למדרגה זו כתיב בו מיתה: עוד נראה דוד ששני חייו שחי לא היו שנותיו אלא ממתנה כנודע מרז״ל שנמצא שלא היו לו שנים מעצמו כתיב בו שכיבה כי לא שייך לומר בו מיתה שהמשלים שנותיו ~שלא~{שלו} נקרא שמת מחייו לכן בדוד כתיב שכיבה וביואב כתיב בו מיתה דמי שיש לו שנים כיון שנשלמו שייך לומר שמת מהם:

*עוד* יתכן דדוד הוה בדחנא דמלכא ולעולם המלך {במהדורת ווארשא: אינו} גוזר מיתה על בדחנא שלא יעשה מה שיעשה וסמך לדבר משל למנגן שהיו אומרים למלך המנגן שלך הרג את הנפש ולא המיתו וכן בכל יום ויום אומרים לו עשה כך וכך ולא היה משגיח המלך להמיתו פעם אחת אמרו למלך למנגן שלך חתכו ידו אמר הרגו אותו והטעם לפי שאינו מועיל עוד לנגן ולהיות בדחנא דמלכא והוא משל על ישראל כשהיו עוסקים בתורה שהרי מנגנים בפיהם אע״פ שהיו עוברים כל עבירה לא הוציאם מארצם כשפסקו מן התורה מסרם ביד אויב דכתיב על עוזבם את תורתי וכו׳ העולה מזה שאין דרך המלך לגזור מיתה על בדחנא דיליה לכן דוד כיון שהיה בדחנא דמלכא כמדובר אין כבוד למלך להזכיר בו מיתה ולכך כתב בו שכיבה יואב שלא היה בדחנא דמלכא כתיב בו מיתה:

*עוד* נראה בהקדים הקדמה הביאה בעל עמודיה שבעה בעמוד פחד יצחק דף י״ט ע״א משם גליא רזיא וז״ל המרכבה היתה צריכה להיות מארבע רגלים אברהם יצחק יעקב דוד ואח״כ יתחלף יוסף בדוד ויעקב עם דוד היו ראוים לצאת מיצחק ונתן הקב״ה עשו תחתיו והטעם כי המלאך השטן קטרג על בריא{ת} יצחק ובזמן עקידה שניצול ממנו לפי שיצחק הוא פחד יצחק ראש לכל הדינין וכלם נכנעים תחתיו ולא רצה אותו מלאך וחיילותיו להיות משועבדים תחתיו וסוף נתרצה באומרו שיהיה לו חלק בזרעו של יצחק בבן הבכור שיצא עשו ממנו והבטיח לו הקב״ה שיהא כדבריו ונתפייס עכ״ל:

*אמ״ה* פירש עם זה החכם השלם כהר״ר ~ידידיש~{במהדורת ווארשא: ידידיה} אבואלעפיא נר״ו שמטעם זה ועיני לאה רכות מסבת שהיתה בחלקו של עשו כארז״ל שטעם הבכיה לא מפני שהיה רשע כי היא היתה יכולה להופכו צדיק כעובדא דאיתא ברז״ל דאותו רשע שנשא צדקת והחזיר{ת}ו למוטב וכו׳ אלא שידעה שהיה תמורת דוד ודוד היה ראוי להיות~ה~ בעלה ועשו נכנס תמורתו מצד הסטרא אוחרא ואין בו מציאות להחזירו למוטב וכו׳ ובפרט היות ~חוזרת~{במהדורת ווארשא: הזרע} מסרחון דם הנדות כארז״ל והוא עצמו היה היצ״הר עיין בלוחות הברית:

*ונחזור* לענין דוד שהיה ראוי לצאת עם יעקב ונכנס עשו במקומו ובעשו כתיב {בראשית כה' לב'} הנה אנכי הולך למות ומה גם דרשעים בחייהם קרוים מתים אם כן אין ראוי שבדוד יכתב בו שם מיתה כיון שבאותו רשע נזכר מיתה אפילו בחייו בהפך בקדושה שאפילו במותו לא יזכר בו מיתה ולכך בדוד כתיב שכיבה וביואב שלא אירע לו כזה כתיב בו מיתה כדרך שמזכיר בכלם:

*אך* בהקדמה זו יובן למה יעקב ודוד בבחינה ~אחד~{אחת} שיעקב אבינו לא מת כארז״ל וכן דוד מלך ישראל חי וקיים אלא כדי לרמוז שיעקב ודוד היו ראוים לצאת מיצחק: ולכן לגלות כל זה עשאן כתאומים בזה דכשם שיעקב לא מת גם דוד חי וקיים:

*מדרש* רבה פ׳ ~י״ג~{יד' סימן ג'} נשא כשברח דוד מפני שאול הוליך אביו ואמו אל מלך מואב כי היה ירא מפני שאול והיה בוטח במואבים לפי שהיה מרות המואביה וכו׳ והרג אותם מלך מואב ולא נמלט מהם אלא אח אחד לדוד שברח אצל נחש בני עמון ושלח מלך מואב אחריו ולא רצה ליתנו והוא החסד שעשה נחש עם דוד ולפיכך ~נתגרו~{נתגרה} עם המואביים:

*זוהר* בראשית דף ח׳ ע״ב בארבעה ועשרים באלול הוה מה דהוה מבת שבע וביומא דכפורי מחל ליה קב"ה ההוא חובא. ואית דאמרי בשבעה באדר ~אעבר~{זוהר שם: אעבד} כרוזא ואתכנשו בחמיסר דאייר ובחמיסר באלול הוה מה דהוה מבת שבע וביומא דכפורא אתבשר גם ה׳ העביר חטאתך לא תמות מאי לא תמות לא תמות בידא דדומ{ה}:

*תנחומא* פ' וירא אליו כשבא דוד לפני שמואל אמר ליה הקב״ה לשמואל משיחי עומד ואתה יושב קום משחהו:

*תנחומא* פ׳ תולדות כשם שיצחק היה דומה לאברהם כדי שלא יאמרו מאבימלך נתעברה שרה כן כלאב בנה של אביגיל היה דומה לדוד משום שהיו ליצני הדור אומרים אביגיל כשלקחה דוד כבר היתה מעוברת מנבל מה עשה הקב״ה צר קלסתר פניו של כלאב לדוד וזהו {שמואל ב ג' ג'} ומשנהו כלאב לאביגיל אשת נבל הכרמלי מה תלמוד כלאב שהיה כלו אב {ש}כל הרואהו אומר דוד אביו של זה:

*אמ"ה* בזה מתיישב הפסוק אומרו ומשנהו כלאב לאביגיל אשת נבל הכרמלי דקשה מאן דכר שמיה נבל להזכירו כיון שעתה היתה נשואה לדוד אלא כוונת הפסוק ומשנהו כלאב לאביגיל והטעם שנקרא כלאב משום ליצני הדור שהיו אומרים שהיה בן נבל הכרמלי שכשנשאה דוד כבר היתה מעוברת מנבל לכן נקרא כלאב שיעידו הכל שהיה דומה לדוד כמדובר~.~{:}

*אבל* ראוי לשים לב דאמרינן במס׳ ברכות פ׳ ראשון {דף ד' ע"א} זכה דוד ~שיצא~{ויצא} ממנו כלאב אמר רבי יוחנן לא כלאב שמו אלא דניאל שמו ולמה נקרא שמו כלאב על שהיה ~מבייש~{מכלים} פני מפיבשת ובתנחומא קאמר שנקרא כלאב על שהיה דומה לדוד אביו ולכאורה י״ל דמיד כשנולד שמו דניאל וכשנתגדל כבן שנה או שנתים וראו שהיה דומה לדוד כי אז יש הבחנה גדולה היו קוראין אותו כלאב כלומר כלו אב כדברי התנחומא אך אחר שנתגדל וכבר נתפרסם שהיה בן דוד ולא בן נבל מה צורך לקרותו כלאב ולא דניאל שהוא שם העצם שלו וזהו דקאמר בגמרא לא כלאב שמו אלא דניאל שמו ולמה יקרא שמו כלאב וכו׳ כלומר ידע שנקרא כלאב על שם כלו אב כדברי התנחומא אמנם כוונת הקושי׳ שאח׳ שנתפרסם שהיה בן דוד מה צורך לקרותו עוד כלאב אלא על שם שהיה מכלים פני מפיבשת כלומר לא הפסיקו שם זה מפי העולם על סבה אחרת שהוא על שהיה מכלים וכו׳ עד עכשיו היו קוראין לו כלאב על שם שהיה דומה לאביו וכשנתגדל היו קוראין לו כלאב על פינה אחרת על שהיה מכלים וכו׳:

*ובזה* ניחא שלא היו קוראין אותו מכלים דשייך יותר על שהיה מכלים אלא הוא אשר דברנו שכיון שמקודם כבר היה לו שם כלאב על שם כלו אב והורגלו בשם זה גם אחר שלא היה צורך לקרותו כלאב מש{ו}ם שכבר נתפרס׳ שהיה בן דוד היו קוראין לו כלאב על שהורגלו בשם זה להראות על פינה אחר׳ שהיו מכלי׳ פניו מפיבש׳:

*בספר* כלי חמדה פ׳ תולדות יצחק דף ל״ה ע״א) קבלתי מהחכם השלם כמוהר״ר חיים ויטל זצ״ל דנפש יהונתן ודוד מה״א אחרונה שבשם:

*אמ״ה* יובן בזה בשמואל א׳ סי׳ י״ח {א'} ויהי ככלותו לדבר אל שאול ונפש יהונתן ~נתקשרה~{נקשרה} בנפש דוד ויאהבו (ויאהבהו ק׳) יהונתן כנפשו הנה כתו׳ ויאהבו וקרינן ויאהבה״ו בה״א לרמוז טעם התקשרות נפש יהונתן בדוד מסבת שהיו נפשם משורש אחד מה״א אחרונה כמדובר ומדוייק גם כן אל הענין שייתר ה״א אחרונה בסוף תיבת ויאהבהו לרמוז שהם מה״א אחרונה דוקא:

*זוהר* {בראשית דף רו' ע"ב} שית נשמין חסר חד איהו רזא דחייא מכאן ואילך טעים טעמא דמותא ובגין כך אמרינן דוד מלך ישראל חי וקיים כי לא ישן מעולם שתין נשמין:

*ילקוט* שמואל סי׳ ק״ח פן יחדל אבי מן האתונות ודאג לנו מפני מה זכה שאול למלכות מפני הענוה דכתיב ודאג לנו שקל עבדו כיוצא ~בי~{בו}:

*אמ״ה* ראוי לחקור איך הוא מדה כנגד מדה דבעבור הענוה זכה למלוכה ונראה בהקדי׳ קודם מה ששמעתי מהחכם השלם כה״ר נפתלי אשכנזי ז״ל במאמר חז״ל {ילקוט שמעוני ירמיה רמז רצב'} ג׳ ~אין להם חלק לעולם הבא~{ילקוט שמעוני שם: דברים הקב"ה בוכה בכל יום} וחד מהם פרנס המתגאה על הציבור חנם דיש לדקדק מלת חנם אמנם הכונה כיון שהוא פרנס כבר המשרה על שכמו וכלם מכבדים אותו ואם כן מה שמתגאה עליהם הוא חנם ללא צורך ע״כ הנה ידוע שבמלך יש בחינה אחרת הפך זו שאע״פ שכלם מכבדים אותו וכורעים ומשתחוים לפניו מצוה שיתגאה עליהם ולא ינהוג בעצמו קלות ראש בפניה׳ כדכתיב שום תשים עליך מלך שתהא אימתו עליך. ובזה נבא לענין שהענו׳ הביאו לשאול למלכו׳ מדה כנגד מדה הוא השפיל עצמו ראוי למלוך כדי שיתנהג בגאות ושררה שום תשים עליך מלך שתהא אימתו עליך ומצוה יחשב לו במה שמתנהג במעלה:

*אמנם* כיון דאתא לידן ראוי לשים לב למה באמ{ת} נמשך מלכותו של שאול על ידי אבדת האתונות דמה רמז יש לדבר כי בודאי לא באו הדברי׳ דרך מקר{ה} ועוד לדקדק בדברי הנער שהלך עם שאול שנראה לכאורה שהעיז פניו לפניו ולא למד מאתונות של שאול שהרי כשרצו לבא לפני שמואל שיגיד להם את דרכם ולא נמצא דבר ביד שאול אמר הנער לשאול {שמואל א ט' ח'} הנה נמצא בידי רבע שקל כסף ונתתי לאיש האלהי׳ והגיד לנו את דרכינו. דאיך העיז לומר ונתתי ולא אמר ונתתה:

*אך* אמנם דע דמלכות ראשון שבישראל היה משבט בנימין בעבור שבנימין לא השתחוה לעשו כי עדיין לא נולד כמ״ש בעל עשרה מאמרות וכו׳ ונראה הטעם לפי שאם היה מלכות ישראל תחלה משבט שכבר השתחוה לעשו ונכנע לפניו בנופלם ישראל בגלות תחת עשו לא היה להם תקומה ח״ו אבל עכשיו שמלך ראשון היה משבט שלא נכנע והשתחוה לו אע״פ שאנו ברשות׳ עכשיו הוא דרך השאל׳ כבן מלך שגל׳ תח׳ עבד שונא שאע״פ שהוא תחת רשותו אין כח בו לשלוט בו דרך עבדות מה שאין כן אם היה משבט שכבר מתחלה עשה עצמו בחינת עבד בהשתחוות לו: הכלל העולה שמלכותו של יאודה היה גזור מששת ימי בראשית אך הוצרך הקב״ה לגלגל הדבר היות מלך ראשון משבט בנימין שלא השתחוה לעשו מטעם האמור באופן שניתן לו המלכות דרך השאלה. וזהו טעם חז״ל {מסכת יומא דף כב' ע"ב} שאול ~באחד ולא עלתה לו דוד בשנים ועלתה לו~{מסכת יומא שם: באחת ועלתה לו דוד בשתים ולא עלתה לו} ועוד לחז״ל {מסכת מועד קטן דף טז' ע"ב} אמר הקב״ה לדוד {מסכת מועד קטן שם: דוד שירה אתה אומר על מפלתו של שאול} אלמלא הוא דוד ואתה שאול וכו׳ שהכונ' שכיון שעיקר המלכות היה ליאודה מתחלת הבריאה היה מעביר לו הקב״ה לדוד דאתייא מיאודה כל מה שהיה עושה אך לשאול כיון שהמלכות בידו דרך השאל׳ היה מבקש תואנה להסיר מלכותו ולהחזירו לבעליו וכו׳ ולכן לרמוז על זה גילגל מלכותו על ידי אבדת האתונות לומר שעתיד מלכות זה ליאבד ממנו על ידי תואנה מלשון אתונות. והנה הנער אשר הולך עם שאול ניצצה בו רוח הקדש ורמז לו הענין עצמו ואמר לשאול הנה {נמצא} בידי {רבע} שקל כסף ונתתי לאיש האלהים והגיד לנו את דרכנו דהיה לו לומר ונתתה והגיד לך את דרכך לעשותו עיקר אך השווה עצמו לשאול לרמוז אין מלכותך מושכת וסוף סוף הדיוט כמותי אתה ולכן אמר גם ונתתי כלומר ונתתי אני במקומך רמז המלכו׳ הנמשכת מענין זה אחר ימלוך תחתך והוא בידך לשע׳ דרך השאלה כאשר אין אני משליטך בשקל כסף זה למוסרו בידך לעשותך שליט. הגם שנאמר שהנער לא ידע זה ברוח הקודש כמדובר לא יבצר שהיה על דרך ניבא ולא ידע מה ניבא ולכן שם הקב״ה בלב הנער לעשות כך:

*אמנם* חוץ מהמכוון מבואר אצלי טעמו של נער ונמוקו באומרו ונתתי לאיש האלהים ולא אמר ונתתה אתה כי יודע שכל הדברים נחשבים ומתעלי׳ כפי מעלת האדם דרך משל אם מלך עושה קיתון אפי׳ שיהיה של חרס שוה פרוט׳ המשברו חייב מיתה כיון שקילקל מעשה ידיו של מלך לא כן המשבר אפילו כלי זהב מעשה ידי הדיוט. ועם זה מבואר אצלי פסוק חטאנו צורינו סלח לנו יוצרנו כלומר חטאנו וקלקלנו את עצמנו ואע״פ שידענו שאנחנו חומר עכור עם כל זה ידענו גם כן שחייבנו מיתה כיון שאתה יוצרנו והמפסיד כלי מעשה ידיו של מלך אע״פ שהוא כלי חרס חייב כמדובר. אך תחינתנו לך שבענין הסליחה יגדיל חסדך עלינו ויהיה הסליחה כפי גודלך שאתה יוצרנו וכיון שאנו מעשה ידיך אל תביט את מראנו חומר עכור כי אם שאנו מעשה ידיך ובערך זה יהיה סליחתך וזהו סלח לנו יוצרנו. נחזור לענין שהדבר נחשב
ומתעלה כפי כח הנותן והמקבל אם הנותן מתנה הוא גדול המעלה אע״פ שהמתנה לאדם פחות הערך עכ״ז צריך מתנה מרובה כפי מעלת הנותן וכל שכן כשהמתנ׳ גדול{ה} לגדול אך אם הנותן פחות הערך אע״פ שיתן לאדם גדול לא איכפ׳ אם המתנה מועטת:

*ולכן* בהיות שאול הנותן אדם גדול הערך וכן שמואל המקבל והמתנה ~הימצא~{הנמצא} בידם שקל כסף דבר מועט לכן נתחכם הנער ואמר נמצא בידי רבע של כסף ונתתי לאיש האלהים כלומר ונתתי אני ובהיות אני הנותן אע״פ שהמקבל אדם גדול אינו מהזרות והדופי מה שאין כן אם אתה הנותן אדם גדול והמקבל אדם גדול שייך מתנה מרובה כפי כח הנותן ו{ה}מקבל:

*אמנם* כפי הקדמתנו דמלכות ישראל היה מיאודה וניתן לשאול משבט בנימין דרך השאלה מטעם הנז׳ מתייש{ב} דברי הנערות לשאול דניבאו ולא ידעו מה ניבאו באומרן לו {שמואל א ט' יב'} מהר עתה כי היום בא לעיר דמלת עתה אך למותר אלא הכונה מהר שעתה לפי שעה הוא מלכותך. וזהו אומרן גם כן {שם יג'} ~בבואכם לעיר~{לשון הפסוק: כבאכם העיר} וכו׳ ~שדברי~{שדברו} לשון רבים ושינו את טעמו ממה שהתחילו לדבר לשון יחיד מהר עתה וכו׳ אלא שבענין באו לעיר לקבל המלוכה דברו לשון רבים ~בבואכם~{כבאכם} לרמוז שניהם שווים כלומר דסוף סוף לא יתקיים המלכות בידו. וכן תראה בדבר הקב״ה לשמואל {שם טז'} ~בעת~{לשון הפסוק: כעת} מחר אשלח אליך איש מאר{ץ} בנימין ומשחתו לנגיד על עמי וכו׳ ולא קאמר המשחתי׳ למלך כיון שאין המלוכה נמשכת לו. ולזה אמר גם כן {שם יז'} זה יעצר ~בעמו~{לשון הפסוק: בעמי} ולא אמר זה ימלוך בעמי אלא יעצור שררה לשעה: ולכן אמר שמואל {שם י' א'} משחך ה׳ על נחלתו לנגיד ולא קאמר למלך. דוק ותשכח דקדוקים אחרים מתיישבים בהקדמה זאת:

*ילקוט* ~תהלים דף ט״ז ע״ג~{שמואל רמז קכד'} אין לך {כל}מחיצה {ומחיצה} של צדיקים לעתיד לבא שאין דוד עומד על גבם:

*אמ״ה* שלימות כל השלמים כלול בדוד כי הוא במדת המלכות המקבלת מכלם כנודע באופן שיד שבכלם בדוד ולכן יש לו רשות ליכנס במחיצ{ו}ת של כל הצדיקים:

*ילקוט* תהלים דף קט״ו ע״ג העולם עומד בזכות מלכות בית דוד:

*אמ"ה* לפי שרובם היו צדיקים גמורים מפרסמים אלהותו יתברך ונתעסקו בעקירת הע״ז וללחום נגד עובדיהן ונמצא עם זה מקיימים הבריאה שהעולם נברא שיכירוהו לבורא:

*זוהר* לך לך דוד אמר שירה דוקא בעמידה לכך זכה דהוא מלכא לעלמין והוא מלך המשיח:

*אמ״ה* כמו זר נחשב שמשה רבע״ה וכל מי שאמ׳ שירה שאמרו בישיבה כיון שהדעת מחייב שמעומד יש עוד כבוד ואולי כל האומרים שירה סברו שאין להקפיד מלאומרה מיושב על דרך לך דומיה תהלה וטעו בשיקול דעתם דיותר כבוד לאומרה בעמיד׳ כיון שכבר מלאכי השרת אומרים בעמידה: ולי הצעיר יראה דאפשר דלזה זכה דוד וזרעו להיות יושבים בעזרה כמ״ש {מסכת יומא דף כה' ע"א} אין ישיבה בעזרה אלא למלכי בית דוד בלבד דאין הקב״ה מקפח שכר כל בריה.{:}

*מדרש* תהלים דף כ' ע״א דוד קרע להם את הנהרות שנאמר {תהילים ס' ב'} בהצותו את ארם נהרים:

*אמ"ה* ידוע שמדתו של דוד שהיא מלכות נקראת ים והמדות מתכנים בשם נהרות וכלם משפיעים למלכות וזהו כל הנהרות הולכים אל הים ומשה רב״עה מדתו בת״ת ולכן משה רב״עה קרע את הים ודוד שהוא במדת הנקראת ים קרע נהרות וכל זה להראות שאין קצוץ ופרוד בין ת״ת למלכות הכל אחדות אחד ה׳ אחד ושמו אחד שהיא השכינה אחד יחוד גמור בהויה והבן:

*מדרש* תהלים דף י״ד ע״ב בשעה שבחר דוד שלשה ימים דבר נכנסו עשרת הדברות שני לוחות שלשה אבות~.~ חמשה חומשי תורה ז׳ ימי שבת~:~ שמונה ימי מילה וביקשו מלפני הקב״ה ~לומר לשם~{במהדורת ווארשא: לותר להם} לכל אחד שעה אחת שאם יתכלו ישראל מן העולם אין מי שישמור אותם וביטל הקב״ה מהם ~לה׳~{במהדורת ווארשא: לח'} שעות ואותה שעה שנשתיירו מתו בה ע׳ אלף:

*אמ״ה* נכנס עשרת הדברות שיוותר להם שעה אחת אחד משום שהחזירם הקב״ה על כל אומה ולשון ולא קיבל{ו}ם אלא ישראל: וכראות הלוחות שעשרת הדברות נכנסו לבקש בעבור התועלת שהגיע להם בשביל ישראל על שיקבל{ו}ם נתעצמו גם הם לבקש בעבור תועלתם שהגיע להם בשביל ישראל: ויובן בדחז״ל הביאו הילקוט אמר הקב״ה למשה אל תצטער מלוחות ששברת משום שבלוחות הראשונות לא היו אלא עשרת הדברות ובשניות יש בהם מדרשים הלכו׳ ואגדות ומדרש זה מבואר אצלי בחיבור אחר העולה מזה שהרויחו הלוחו׳ בעבור שחטאו ישראל ונשתברו שנתחדשו ביתר שאת ולכן באו גם הן שיוותר להם שעה אחת: וכראותם האבות שהדברות והלוחות ביקשו בעבור תועלותם שהגיע להם בשביל ישראל גם הם מצאו מקום שיעשה בשבילם בעבור התועלת המגיע להם בשביל ישראל כי האבות מתעלים בשביל בניהם וכראו׳ חמשה חומשי תורה שהקודמים נכנסו בעבור תועלתם שהגיע להם בשביל ישראל גם הם נכנסו מסבה זאת דידוע שבעבור שעשו ישראל את העגל יש מציאות חומשי תורה שכיון שעשו את העגל טען משה רבע״ה למלאכי׳ וכי ע״ז יש ביניכם יצר הרע יש ביניכם ואם לא היו עושים העגל שגרם בהחזרת היצר הרע בהם לא היה טענתו טענה שהיו המלאכים יכולים לומר גם אין ביניכם יצר הרע וגם שבתורה כתוב {דברים ד' ל'} ושבת {עד ה' אלהיך וכו'} ואם לא היה מעשה העגל איך יש מציאות תשובה וכדחז״ל {מסכת עבודה זרה דף ד' ע"ב} לא דור המדבר ראוים לאותו מעשה אלא שאם חטאו רבים אומרים לו כלך אצל רבים וכו׳ באופן שהגיע תועלת לחמשה חומשי תורה בשביל ישראל ולכן באו גם הם לבקש לפי שכלם חוזרים כדי שלא להיותם כפויה טובה:

*וכן* לשבעה ימי שבת הגיע להם תועלת שנתקדשו ע״י קבלת התורה בימי הגבלה ופרישה ונמצא כלם קבלו קדושה ובפרט יום השבת שהיא הנקודה עיקר כל המרכז של ג׳ ימים לפי שבשבת ניתנה התורה: וכן שמנה ימים ימי מילה ראו התועלת המגיע להם בשומר{ם} ישראל מילה: ויובן עם מה שמבואר אצלי על פסוק {ויקרא יב' ג'} וביום השמיני ימול בשר ערלתו מאי וביום דהו״לל ביום בלי *ו'* דהוא צווי בפני עצמו אלא רמז לנו דכיון שאדם מכניס בנו למילה ביום השמיני אע״פ שהדעת מחייב שמכניסו בסכנה עצומה ועכ״ז מכניסו אם כן אין הפרש שאם היה אומר לו הקב״ה שימול אותו ביום ראשון או שני או ג׳ וכו׳ היה אדם מונעו מלמולו משום הסכנה דכיון שגם בשמיני סכנה מה לו בראשון או בשמיני ובהיות כן חושב לו הקב״ה כאלו בכל יום מוהל אותו וזהו וביום השמיני ימול וכו׳ כאלו אמר כבר מל אותו ביום ראשון ושני עד ז׳ וביום השמיני ימול ג״כ ולכך אמר וביום ביום ו׳ דמוסיף על ענין ראשון ולכך נכנסו שמ{ו}נה ימי המילה לבקש על ישראל שיוותר להם שעה א׳ כי כל השמ{ו}נה מתקדשי׳ בשביל ישראל שמקיימי׳ המילה בשמיני אע״פ שהוא סכנה כדפרישית:

*מדרש* תהלים דף ס׳ ע״ד כיון שכרה דוד אלף ות״ק אמה מצא בה חרש אמר כל יגיעה זו שיגעתי ואח״כ מצאתי חרש. באותה שעה נתן הקב״ה פתחון פה לחרש ואמר אין זה מקומי אלא בשעה שנבקעה הארץ ירדתי כאן אם אין אתה מאמין לי הרי תהום נתון תחתי נטלו דוד ועלה תהום והציפו:

*אמ"ה* לא הבנתי למה הוצרך הקב״ה לעשות נס גדול כזה בשינוי טבע שידבר החרש מאחר שהיה יכול להודיע הדבר על ידי בת קול מן השמים ולהודיעו שחרש זה היה שם בשעה שנבקעה הארץ וכו׳ ואולי י״ל שכיון שדוד לא בנה המקדש שכל הדברים ע״י המקדש היו עולים לבחינת בעל חי מדבר על ידי הקרבנות ולחם הפנים והכפורים שהיו אוכלי׳ הכהנים כנודע באורך בדברי חז״ל לכן רצה הקב״ה לפייסו שע״י השיתין שכרה חושב לו כאלו מלאכת המקדש ותועלתו נעשה על ידו לכן נתן פתחון פה לדומם שידבר לרמוז כבר חשוב לפני כאלו הדומם עלה למדרגת חי מדבר שהיא הפעולה הנעשית ע״י המקדש ונמצא שחושב אני לך כאלו בנית המקדש:

*ספר* הפליאה דוד המלך היה מכיר התמורות וידע שהוא אדם הראשון ואוריה החתי הוא הנחש ובת שבע היא חוה ורצה דוד להורגו כי מסית היה אלא אמר דוד פן יחשדוני כי יבקשו ממני אות שהוא הנחש ועשה בעקיפין ונתחייב הריגה ונהרג כי מאריך אפי{ה} וגבי דיליה ומה שנענש דוד הוא על שמיהר ולא המתין לעשות השם משפטו. גם כי בא עליה בלי תיקון שמתחל׳ היה לו להעביר זוהמת הנחש ממנה דהיינו שתבעל תחלה להדיוט ואח״כ לו ולכן מת בנו הראשון שנולד לו ממנה כי היה מזוהמת הנחש ואחר כך ~מלת~{במהדורת ווארשא: מלך} גם על ישראל על שהיתה בת זוגו:

*אמ"ה* אלו היה בא דוד על בת שבע בתיקון היה מתקן חטא שחטא בהיותו אדם הראשון והביא מות בעולם והבן הנולד מבת שבע היה מלך המשיח ושוב לא היו ישראל רואים חרפת גלות בעולם ובילע המות לנצח כנודע מחז״ל והנה כיון שכוונתו לתקן אלא שלא עלתה בידו מיהו ראה הקב״ה כוונתו הטוב ויסד על ידו יסודי המקדש ועל יד שלמה בנה של בת שבע בנהו כדי ~שיתבסם~{במהדורת ווארשא: שיתבסס} העולם קצת מחטאו של אדם ולא ילך ~ומתמוטט~{ויתמוטט} כי בנין המקדש נתבסם העולם כנודע וכמו שהזכרתי באורך כמה פעמים בענפים דלעיל:

*רש״י* ז״ל בדברי הימים א׳ סימן א׳ {לד'} ויולד אברהם את יצחק בני יצחק עשו וישראל מפני כבודו של דוד אמר ישראל:

*אמ"ה* מאן דכר שמיה כבודו של ~דיד~{דוד} ובחיבור אחר פרשתי לשון זה באר היטב כיד ה׳ הטוב׳ עלי:

*עמק* המלך דף קנ"ג ע״א דוד לא זכה לישב במחיצתו להיות רגל רביעי שבמרכבה אלא לאחר שבעה שנים למיתתו ביום שהכניסו הארון לבית קדשי הקדשים:

*אמ"ה* כתב בספר הפרדס בערכי הכנויים ד׳ קנ״ד ע״ג ארון היא השכינה ונקראת ארון לפי שהיא ארונו של תפארת והוא נגנז בתוך ארונו ע״ש באורך. והנה כיון שנכנס הארון שהיא השכינה שהיא מדתו של דוד בבית קדש הקדשים להיות רגל רביעי והטעם אחר ז׳ שנים לפי שהשכינה מדת המלכות היא מדה שביעית:

*ילקוט* שמואל ~רו׳~ סי׳ י״ו {יא'} ~דף ל״ג ע״ב~{רמז קכד'} כי לא ~נסיב~{לשון הפסוק: נסב} עד באו פה אמר ר׳ שמואל בר נחמני לפי שבעו״הז לא הסבו שני גדולים ישי ושמואל עד שישב דוד ביניהם אבל לעתיד לבא אין לך כל מחיצה ומחיצה של צדיקים שאין דוד עומד על גבם:

*אמ״ה* מאי ~שינ׳~{במהדורת ווארשא: שנא} דוד שעומד על גבם ולא אבות העול׳ או אחד מהם או משה רבינו ע״ה ומצאתי בהר׳ גדליה ז״ל  משם מורש״ל ז״ל וז״ל דע שהמאמר הזה סוד יש לו דוד עומד על גבם הוא מלכות דוד מלכות שמים אשר הוא שכינת עזו יתברך שדוד קשור בה וע״י זה דוד מלך ישראל חי וקיים קשור בחי עולמי׳ ומוכרח שבכל מחיצת צדיקים על גבם ימצא דוד הנז׳ כמו שאמרו חכמינו ז״ל צדיקים עומדים ועטרותיהם בראשיהם ונהנים מזיו השכינה העומד על גבם ולזה אמר כי בעו״הז הגשמי לא הסבו שני גדולים ישי ושמואל עד ~שיסיב~{שיסוב} דוד ביניהם כי בזה מובן תיבה פה רוצה לומר צריך שיבא בינינו ממש אבל לעתיד לבא לא יהיה כן להיות ביניהם אלא על גבם וזהו שאמר אבל לעתיד לבא תיבת אבל היא בבחינת שעתה ביניהם אבל לעתיד לבא על גבן עכ״ל:

*והנראה* לי בכוונת מאמר זה שביום שדוד הקים דגל תשובת יחיד כנודע וידוע דאין צדיק בארץ אשר יעשה טוב ולא יחטא ואותו החטא היה גורם לצדיק גרושין מגן עדן אם לא שדוד גרם לו לישב בג״ע בהיות שממנו למד התשובה ונמצא בזה שעל כל מחיצה ומחיצה של צדיקים מתעטרים עם דוד כי הוא הסיבה להם ~בעמדת~{במהדורת ווארשא: בעמדם} במחיצות אלו כמדובר ולרמז זה לא הסבו בעו״הז שני צדיקים ישי ושמואל עד שיסב דוד ביניהם ונתעטרו עמו לרמוז על העתיד שהצדיקים מתעטרים עמו כדפרשית:

*עוד* נוכל לומר דידוע שאין צדיק יכול ליכנס במחיצות צדיק חברו המעולה ממנו דכל א׳ גבוה מחופת חברו הגדול ממנו אך דוד לגודל מעלתו עומד על גבם בכל מחיצה ומחיצה ולפרסם בין הצדיקים שמה שעשה עם בת שבע לא היה חטא דגזרת מלך היה כדי שילמדו תשובת יחיד האבות העולם שיכולים ליכנס ולהיות על גבם במחיצת ביניהם אינו חידוש וכן משה רבע״ה אינו חידוש להיות על גב תלמידיהון אך בדוד בא החידוש להודיע כי שקול כנגד כל הצדיקי׳ אע״פ שלקח לבת שבע ומה מתוק מדבש שלא הסבו ישי ושמואל שני צדיקים ישי שמת בעטיו של נחש דלא טעם טעם חטא ושמואל כמוהו דשקול כמשה ואהרן והכתוב מעיד עליו כי נאמן שמואל לה׳ עד שיש{ב} דוד ביניהם לרמוז מה אלו בלא חטא כך יפטר דוד מן העולם בלא חטא ומה שעתיד לעשות עם בת שבע למצוה רבה יחשב לו שעל ידי כך נבנה העולם בלימוד התשובה ממנו כמדובר:

*עוד* נראה בכוונת המאמר הלך דוד לאורה שלשה פרסאות דאיתא בילקוט שמואל דף י״א ע״א שבעה נביאות מרים בגבורה: דבורה בת״ת: חנה בנצח: אביגיל בהוד שוק שמאל וזהו סוד גלתה שוקה שפרסמה נבואתה. חולדה אשת שלום: על ידי צדיק ברית שלום: אסתר ותלבש מלכות ע״ש באורך:

*אמ"ה* ובזה ניחא הלך דוד לאורה ג׳ פרסאות ~שנתבודת~{במהדורת ווארשא: שנתבורר} באור נבואתה שגיל{ת}ה לו שיעור ג׳ פרסאות:

*זוהר* פ׳ בלק דף ר״ו ע״א כיון דכתיב {שמואל א יז' מג'} ו{י}קלל הפלשתי {את דוד} באלהיו אסתכל ~בית~{ביה} דוד בעינא בישא {זוהר שם: ובכל אתר דהוה מסתכל בעינא בישא} כל זיני צרעת אתמשכן מעיניה ~דרוד~{דדוד}. והכי ~הוא~{הוה} ביואב כיון דאסתכל בית דוד בעינא בישא מה כתיב {שמואל ב ג' כט'} ולא יכרת מבית יואב זב ומצורע וכו׳{.} עינא דדוד הוה מרקמא מכל זיני גוונין לא הוה עינא בעלמא שפירא למחזי ~בעינא~{כעינא} דדוד כל גוונין דעלמא ~מנציצין~{מנצצן} ביה וכלא ברחימו למאן דדחיל חטאה דכתיב {תהילים קיט' עד'} יראך יראוני וישמחו חדאן ~כל~{כד} חמאן לי וכל אינון חייבין ~חדאן~{זוהר שם: דחלין} מקמייה~י~:

*אמ"ה* יובן בזה כוונת פסוק {שמואל א טז' יב'} אדמוני עם יפה עינים כלומר לא היו עינים שפירין ויפים כעיניו דהוו מרוקמים מכל זיני גוונין: אך היה אדמוני לעשות דין ברשעים בעיניו השפירין שכל אדום מורה על הדין כנודע ולכן אסתכל בגלית ונצטרע וכן ביואב כמדובר: והאדמימות שהוא דין היה מתהפך ליראה השם לרחמים וכשהיו מסתכלים בעיניו היראים היו מושפעים שמחה וחדוה כדכתיב יראך יראוני וישמחו כמדובר וטעם דעינוהי דדוד מרקמן מכל מיני גוונין לפי שהוא במדת המלכות שכוללת כל הגוונים כי היא הברכה המקבלת שפע מכל המדות כנודע: ואפשר לומר דכיון דרחל היא במלכו׳ לכן נאמר בה {בראשית כט' יז'} ורחל היתה יפת תואר ויפת מראה שכל מקום שנותנת עיניה היתה פועלת ראיתה כדוד דאולי עיניה מרוקמין בכמה מיני זינין~:~ וזהו טובת מראה:

*דוד* חטא כדי לקיים אין צדיק בארץ אשר יעשה טוב ולא יחטא לקט יוסף ערך גרים:

*אמ"ה* במס׳ סנהדרין {דף קז' ע"א} חטא דוד דלא למרו עבדא זכי למריה עוד ברז"ל במס׳ ע״ז {דף ד' ע"ב} כדי שילמדו ממנו תשובת יחיד עוד י"ל חטא כדי לקיים מצוה ושבתה:

*ילקוט* תהלים {רמז תרכז'} סי׳ ד׳ בקראי ענני אלהי צדקי ר״י אומר אמר דוד להקב״ה עליך להצדיקני למה שאני משבט יאודה ואתה שומע קול תפלתי שנא׳ שמע ה׳ קול יאודה עכ"ל:

*אמ״ה* קשה מאי עליך להצדיקני שנראה שמבקש דבר שיעשה בשבילו ולכבודו כאלו אחרים היו מוצאי׳ מקום לחייבו וצריך להבין מהו: ולכאורה נראה דידוע מאמר חז״ל בסנהדרין אמר דוד גלוי וידוע לפניך שהייתי יכול לעמוד בנסיון אלא עשיתי ענין בת שבע כדי דלא לימרו עבדא זכי למריה: וזהו כוונת פסוק {תהילים מא' ה'} רפאה נפשי בעבור שמה שחטאתי היה לך לכבודך דלא לימרו וכו׳ וחוץ מהכונה רפא׳ נפשי בענוי שמה שחטאתי היה לך ולא היה חטא בין אדם לחבירו שאין כפרה עד שירצה לחברו דמה שלקח לבת שבע היה משום שהיתה לה גט כריתות ומה שהרג לאוריה בדין הרגו על שמרד במלכות על אומרו לפניו אדוני יואב: נחזור לענין שדוד חטא לכבוד המקום דלא לימרו ודבר זה גלוי לפניו יתברך היודע מחשבות האדם ולא היה דבר גלוי לעולם לזה אמר רבש״ע עליך להצדיקני ~שמעשה~{במהדורת ווארשא: שתעשה} דבר שידעו שלא חטאתי וא״ת למה אני מפיל תחינה על זה התשובה לפי שאני משבט יאודה דשכב עם תמר כלתו ואז הודעת לבריות שלא חטא כאחז״ל {מסכת סוטה דף י' ע"ב} יצאת בת קול ואמר{ה} ממני יצאו כבושים וגם משה אמר {דברים לג' ז'} שמע ה׳ קול יאודה ודרשו חז״ל הקול ניתנה במתנה ליהודה וכו׳ וכל זה לפרסם שיאודה לא חטא עם תמר גם שמע קול תפלתי שאני מיאודה והצדיקני ממעשה בת שבע וגם זו מודעא רבה על יאודה שלא חטא
בתמר בהיות אני יוצא מאותו מעשה חסיד כמותי:

*אמנם* נראה עוד ידוע לוט בבנותיו. יעקב ב׳ אחיות בעז עם רות {רות ג' יד'} ~וישכב~{ותשכב} מרגלותיו כמעשה אחת הנבלות: יאודה עם תמר כלתו. ישי אבי דוד דעתו בשפחתו: כל אלו עשו מעשיהם דרך זרות וגנות כדי לבלבל דעת השטן שלא יעכב ויבלבל בקטרוגו יציאת הצדיקי' בעולם דזהו כונת מאמר מדרש רות {פרשה ח' סימן א'} רגזו ואל תחטאו השבטים היו אומרים לדוד לא מרות המואביה את לא מפסול משפחה את א״ל הקב״ה אמור להם שהם משתי אחיות עיין שם הכונה לא היה דעת השבטים לבייש לדוד שהיה מפסול משפחה אך היו תמהים חסיד כמותך איך יצא מפסול משפחה מרות המואביה שכפי חסידותו היה ראוי שיצא ממשפחה היותר מעולה שבישראל וזהו אומרם לא מפסול משפחה אתה ואיך יתכן לצאת מפסול משפחה חסיד כמותך א״ל הקב״ה שישיב להם מטונך מטעם שהם משתי אחיות כדי שלא יעכב השטן יציאתם בעולם מטעם ~עצמה~{עצמו} הוא מפסול משפח׳ כדי שלא יעכב השטן מציאותו בעולם עיין באורך בספר יד יוסף ז״ל ובזה נבא לכונת מאמר עליך להצדיקני כלומר עליך להצדיקני להודיע טעם יציאתי מפסול משפחה דאדרבא הדבר היה מצד מעלה שכיון שהוא חסיד אם לא היה בא בדרך עקלתון היה מעכב השטן ביאתו בעולם אם כן עליך להצדיקני ממה שאומרים לי שאני מרות המואביה ושאבי מחשבתו בשפחתו וא״ת למה אני מבקש זאת לפי שאני משבט יאודה כלומר דשכב עם כלתו והוא דרך עקלתון כדי שלא יעכב השטן יציאת פרץ וזרח הצדיקים ואז הודעת הטעם לעולם בבת קול שיצא ממנו יצאו כבושים גם אני משבטו עשה עמי אות לטובה לפרסם ביאתי בעולם דרך עקלתון. ומובטח אני שתענני על בקשתי לפי שאני מיאודה דכתיב בו שמע ה׳ קול יאודה וניתנה לו הקול במתנה:

*עוד* נוכל לומר בקראי ענני וכו׳ עליך להצדיקני כלומר אל תדקדק בבקשתי לך לכל דבר אם הדברים מסודרים כהוגן או לא רק ענני כפי כוונתי וכדחז״ל על פסוק ממעמקים קראתיך ה׳ ה׳ שמעה בקולי כלומר בקולי דייקא אע״פ שלא יהיה מסודרת כראוי וכו׳ וזהו כונת המאמר בקראי ענני ועליך להצדיקני להשיבני כפי כוונתי אע״פ שקולי יהיה בלתי מסודר כראוי וא״ת ולמה אני עושה לך כך התשובה משום שאני משבט יאודה שניתן לו הקול במתנה שנאמר שמע ה׳ קול יאודה כלומר ואע״פ שיהיה דברי בקשתי בלתי מסודרים כהוגן וא״כ צריך שאני הבא משבטו ~שואתה~{שאתה} שומע קול תפלתי ~במהדורת ווארשא: תפלתי~ באופן שיהיה:

















%% ענף דברים שאירעו בעולם משנכנ' האלף הו׳

*בשנת* ע״ה עלו ארבה ואכלו תבוא׳ השדה והשחיתו כל ירק ועשב האדמה ונמשך מזה רעב של כליה בכל מדינו' אשכנז עד שאכלו העם מפגרי ~הסיסים~{הסוסים} אשר הבאישו גם כלבים חתולים ועכברים גם גנבו את הגנבים אשר תלו בעץ ויבשלו׳ ויאכלום וימותו ברעב עם לא יסופר גם מלאה הארץ חמס בעת ההיא אשר בשביל דבר מועט קם איש על רעהו והרגו. ואחר הרעב היה דבר כבד מאד בכל ארצות אירופי ומתו יותר משליש הישוב ולא שכבו העם בחולי רק כמו יום א׳ ומתו:

*בשנת* ר"ו נולד ברומי ילד עם ששה שינים והיה שם בעיר רעש גדול ונורא שהארץ רגזה ממקומה ובנינים רבים נפלו לארץ ורבים מאנשי העיר מתו תוך הרעש: גם היה נראה כוכב גדול ונורא והנוצרים שפטו ירידת המפלת האומה ויהי כאשר פתרו כן היה:

*בשנת* רפ״ד אותות השמים גדולות נראו שנתקבצו עופות השמים העורבים למיניהם התנודדו לאלפים ולרבבות לשני מחנות ונלחמו זה עם זה באויר רקיע השמים גם בעצם היום לעיני השמש והמיתו זה בזה רבים לאין מספר והיה כל זה רמז למלחמות והריג׳ הנוצרים בנוצרים:

*בשנת* שמ"ט בעיר פראג הקיסר חידש קברי המלכים לכבוד ולתפארת אשר מפני זה הוציאו את המלכים מקברם ובין המלכים שהוציאו שני מלכים שכבר מתו כמו רי״ב שנים עדיין היה גופם קיים ושלם לא חסר מהם מאומה ושרים רבים משמשו בהם ולקחו ידיהם בידם וראו אותם למאות ולאלפים אנשים וגם הגאון כמהר״ר חיים הכהן וראש הקהל כמ״ר יודא כ״ץ ובן אחיו כמ״ר אברהם שופט היהודים העידו שראו כזאת בעיניהם ביום ד׳ ~במהדורת ווארשא: ד׳ אלוף~ בשנת {ה' אלף} שמ״ט:

*בשנת* ש״ן היה שנת בצורת במדינת ביהם והיה איש עני אשר בנפשו יביא לחמו וצעקו לו בניו ללחם ופורש אין להם ויבך האיש בלילה ההוא ביגון ואנחה ויצעק אל ה׳ ויהי בבוקר ויצא בפחי נפש לחמ"ו לחפור להביא משא חומר למכור ויהי כאשר חפר מצא באדמה אפר ואבק לבן אשר לא ידע מה הוא ויביאה אל ביתו ויעש ממנו תבשיל דייסא ויאפה ממנו לחם ויאכלו וישבעו ויודע הדבר וילכו שם לאלפים ולרבבות לקחת מן העפר לטרף ומזון בני ביתם. ואמר בעל הספר גם אני ראיתי זאת העפר ולקחתי ממנו להיות לי למשמרת. גם בשנת ש״ן היה רעש גדול והריסות גדולות ממגדלים וחומות:

*שנת* שס"ט במדינות צרפת נראו אותות בשמים כדמות עשרת אלפים אנשי חיל והעריכו מלחמה יחד ויפלו משני הצדדים עם רב ופתע פתאום לא היה כלום והיה מאומה גדולה בכל מדינות צרפת ממלחמו׳ ורעש ומגפה:

*שנת* ש"ע במדינת בראוונט היה גשם ומטר וקולו׳ ורעמים ונפל מן השמים ברד משקל חצי ליטרא והמית אדם ובהמה לאין מספר והחריב כמה בתים ומבצרות גם כל תבואות השדה נתקלקל:

*שנת* שפ״ט במדינת מייסן נראה אותות בשמים דהיינו שני צדדים בעלי מלחמות זה נגד זה והרגו אלו מאלו כמו על הארץ והיה חידוש גדול גם בשנ׳ שפ״ח נראו אותות בשמים וגשם וברד וברקים אשר לא היה כמוהו ומתו רבים.

*שנת* שצ״ג מצא כפרי אחד במדינת העסין באר של רפואה והיה לו שם בעולם עד היום הזה באים אנשים רבים לרפאות בו וטוב למשקה גם לבריאים גם ברומה בשנת ש״צ ילדה אשה אריה חי וחיה שנים עשר שעות ומת:

*שנת* ת׳ בגערתאניא היה רעש גדול גם גשם דם גם נפל אש משמים ובמדינות אחרות התחלפו היאורים לדם: גם ילדה אשה שבעה ילדים ארבע זכרים וג׳ בנות:

*שנת* ת״ב נראה בשמים שני צדדים בעלי מלחמו׳ והיה מלחמה גדולה בין הנוצרים:

*שנת* ת״ג צדו מן היער חצי חיה רעה וחצי אשה והתחילה לדבר אחר כלות חמשה ועשרים שנה יבא שלום במדינה בא גם כן חצי חיה וחצי איש וכו':

*שנת* ת״ו בכפר חארנ״הויון מצאו ט׳ בארות של רפואה ובאים מארץ מרחקים לרפאות החולי׳ בשנה זו היו מקומות שהיו קולות וברקים ברד ורעש ארץ אשר כמוהו לא היה לפניה:

*שנת* תי״א ילדה אשה יהודית תינוק מת עם פיל חי והפיל אכל~י~ את בשר הילד מצד אחד:

*שנת* תי״ב נראה ברקיע כוכב במדינת עראפע י"ד ימים והיה מקום אחד ושמו פאט״אנעא נבלע בארץ פתאום אנשים ונשים בהמות וכל רכושם כמו סדום ועמורה:

*שנת* תט״ו במקום דאנציג נראו שני נשרים פורחי' באויר וילחמו זה נגד זה עד שנפלו שניהם לארץ והאנשים המיתו א' מהן והשני ~נשבו~{נשבה} חיים:

*שנת* תכ״ד במקום לנדי ואמשטראדאם היתה מגפ׳ גדולה ב"מ ומתו יותר ממאה פעמים מאה אלפים נפשות בזמן מועט. במקום קרעץ נראה ברקיע כוכב גדול עם זנב ארוך עוד נראה כלי זין של אש והית׳ בשנה זו שרפות גדולות ובמדינות קריין המטיר ה׳ מן השמים דגן ומראיתו שחור אבל לאחר הטחינה היה יפה מאד למראה וטוב למאכל. גם נראה על הים דג גדול עם קרן גדול ואורכו נ״ב אמות:

*שנת* תכ"ו נראה שני חיילות זה נגד זה ונשמע קול ערב ושחוק ולבסוף נהפך ליללא ובכיה ונפל מן השמים גפרית ואש גם חתיכות כלי פשתן בשנה זו נתעורר משיח בעולם והיתה מהומה גדולה בעול׳ ובמקום אחר היתה שריפה גדולה ונשרפו י"ב אלף בתים ושמוני׳ בית עבודתם גם הבנין הגדול המכוער מיראתם נשרף: ובאחת ממדינות אשכנז נפל הר על עיר אחת והחריב מאה בתים והמית חמש מאות נפשות. ובמקום אחר נראה באויר חיות משונות גם תנין וגדול לסוף נפל התנין לארץ והמית נו{"}ן נפשות מחמת סרחון ועם רב נפלו מחמת חולשת הסירחון:

*שנת* ת"ל נראה כוכב גדול עם זנב ובמדינו׳ אשכנז אירע צרות ומלחמות וקצת מקומות שובע אשר לא היה כמוה גם ירד שלג וברד מן השמים בימו׳ החמה כמו בשבט ואדר. גם נראה קשת בלילה כמו ביום גם דג גדול יצא מן הים והלך ביבשה ועמד כמו רביעית שעה וכשבאו בני אדם לצודו חזר בזריזות אל הים למקום שבא:

*שנת* התל״ב שריפה גדולה באמשטרדאם ובמקום אחר מדינה אחת נבלע לארץ וארכו ורחבו היתה לערך ששים מיל ובמקום אחרי' היה מרידות ומיתות משונות:

*שנת* תל"ג היתה שריפה גדולה ובמקום אחר הר אחד בפתע פתאום פרח באויר ושרף לאפר ומפני העשן לא יוכל האדם לראות את חבירו תוך שלש׳ ימים וסביב להר תוך שלשה פרסאות לא היו יכולין לילך מפני האפר שהיתה גבוה~ו~ אמה בעוביה גם בים סביב להר לא יכול ספינה לילך מפני האפר שבים שהרוח נשבה לשם. ובמקום אחר היה רעש ארץ שאין כמוהו היה מזמן רב:

*שנת* תל"ד במקום אינשפרוק נפלו שקצי׳ ורמשים מן השמים אבל לא האריכו חיים עד כי יעבור שעה מתו כלם. ובאשכנז נראו אותית בשמים. ובמקום אחד צרו דג אחד גדול ואורכו היה מ״ד אמות והיה לו פה של עצם כעוף ושינים כמו חיה וגם היה לו חלב כמו פרה יותר ממאה מדה בכל יום. גם היה במקום אחר שריפה גדולה במבצר גדול:

*שנת* תמ"ז במקום אחד ירד ברד מן השמים ונשרף אלפים בתים:

*שנת* ת״ך נראה ברקיע שלשה ~חומית~{חומות} ושני קשת אדום:

*שנת* תכ״א באינגרין היה דובר ~תיניק~ תינוק בבטן אמו ולא ידע איש את מקומו:

*שנת* תפ"ח במדינת פרס היה רעש שלשים ימים רצופים ובמדינה אחת שמה ווין במלכות יון היתה שריפה גדולה במבצר הקיסר ונשרף עם דירה התחתונה:

*שנת* תכ"ה במדינת פייארין היה חידוש גדול כי פעם אחד היו קולות וברקים אשר לא נשמע בימי אדם והיה שם מלמד אחד והשביע את הברקים ונפל מכשף אחד זקן מן האויר שהיה טמון שם והודה שהוא וסיעתו עשו את זאת ימים רבים והמיתו כמה בני אדם ובהמות ונגמר דינו למיתה ושרפו אותו. גם בהרבה מקומות נראו אותות בשמים ובקרדיא היה רעש ונפלו הרבה בתים:

*שנת* תכ"ט במדינת זיציליא נשרף הר אחד והשרפה היתה גדולה כמעט שלא היה יכול אדם להלך בסביבתו כמרחוק ט׳ ימים גם נשרפו שלשה ספרים:

*שנת* תל״א היה צרה גדולה בצרפת שנתרבו המים דמיון מן המבול והמית כמה אלפים נפשות ובהמות וסוסים אין מספר וגם נחרבו הרבה מקומות: ובמדינת פולין נהפך המים לדם אשר סביב למקום ובמדינת ויציליא הובער הברד יער גדול ונשרף אילנות גדולים וקטנים ובמדינה אחרת היה שטף מים ושטף הרבה מקומות וכפרים ובמקום אחר בא רוח סערה וזרק ליבשה שמונה ספינות גדולים שכל אחד נושא שלש מאות משאות ונעשה היזק גדול אשר לא ~יסיפר~{יסופר}:

*שנת* תל"ה במדינת נעא היה גשם כל כך שהציף יותר מעשרים פרסאות מדינה והמית אלפים נפשות גם בהמות וחיות לרוב מתו במים:

*שנת* תל״ו במדינת מאסקויא היתה שריפה גדולה ונשרפו תוך זמן ב׳ ימים שנים עשר אלפים בתים ומתו נפשות הרבה. והיה הפסד גדול:

*שנת* תמ״ד נפלה שריפה במדינת שטראסבורג ונשרפו עד למחרתו יותר מב׳ אלפים דירת בני אדם והיזק לאין ערך: גם היה שנת הפוכה בקיץ היה קור גדול ובחורף חמימות גדול חוץ מן הטבע:

*שנת* תמ״ה במקום מסקייא נשרפו אלפים בתים ובעיר פראנקפורט היה שריפה גדולה והיה היזק גדול. ובמקום אחר גברו המים והציף כמה בתים וספינות:

*שנת* תמ״ט היה שריפה גדולה בעיר פראג ונשרפו בשעה אחת ב׳ אלפים בתים ורוב בתים של רחוב היהודים ויותר משלש מאות נמולים וערלים נשרפו:

*שנת* ת״ן באינשפורק היה רעש שכמוהו לא היה והמית כמה נפשות ובעיר מסקויא נשרפו שש אלף בתים. ובמקום הא״ל נפל גפרית ומלח מן השמים במקום גשם:

*שנת* תנ״א היו שריפות גדולות בהרבה מקומות ליקוטים מס׳ צמח צדיק ז״ל:





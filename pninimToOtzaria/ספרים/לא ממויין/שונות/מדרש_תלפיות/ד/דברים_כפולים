%% ענף דברים כפולים

*ילקוט* שמואל {רמז קיא'} דף ל״ב ע״א: ואני זקנתי ושבתי זה אחד מחמשה דברים מהם מכופלין זקנתי ושבתי. משפטי ודיני. סהדי ועדי. פרא וערוד. עצמיו גרמיו:

*אמ"ה* הטעם שכפלן ללמד דרך ארץ לאדם שלא יכפול דברו שני פעמים שהוא כבדות והוא מהדופי ואם מוכרח לכפול דברו כדי להגדיל הדבר יכפול על אופן זה שישנה הלשון כמו זקנתי ושבתי דזקנה ושיבה הכל אחד והוצרך לכפול הדבור להגדיל הענין וכפלו בשינוי לשון: ושמעתי מאדוני אבי זצ״ל דעשו נקרא אדום על שם הדופי שכפל דבורו בלי צורך ובלשון אחד שנאמר הלעטני נא מן האדום האדום הזה על כן קרא שמו אדום בעבור אומרו ב׳ פעמים אדום קרא שמו אדום וכן מצאתי ג"כ בדברי המעתיק בספר הישר פ׳ תולדות:

*ובא* הכפל בחמשה מקומות לרמוז שבחמשה חושים שבאדם הם חוש הראו׳ והשמע והריח והטעם והמישוש לא יכפול בהם זה אחר זה שהוא מהדופי אך דרך שינוי שבכל פעם יראה כדבר חדש שעושה כגון ראה דבר אחד לא יכביד לחזור לראותו ואם רוצה יעשה איזה שינוי בחזרתו לראותו שיראה לעומדי׳ שם דלהסתכל בו דבר שנסתפק באותו דבר חזר לראותו וכן בששומע או מריח או טועם איזה דבר וכו׳:

*ובמאמר* זה יובן מאמר במדרש רבה {בראשית רבה פרשה נט' סימן ד'} וגם עד זקנה ושיבה אלהי אל תעזבני {א"ר אחא לא היא זקנה ו}לא היא שיבה אלא אמר דוד {ש}אם נתתה לי זקנה תן לי שיבה עמה: והוא מאמר קשה דנכנס לומר דזקנה ושיבה הכל אחד ויוצא בתשובה דמשמע שהם שני דברים ובחיבור אחר פרשתי על זה אמנם כפי הנחת מאמר זה דזקנה ושיבה הכל אחד אלא שבא בלשון כפול יהיה כוונת המאמר כך לא היא זקנה ולא היא שיבה כלומר זקנה ושיבה דבר א׳ הוא ולמה כפל ותירץ אם נתתה לי זקנה כלומר אם נתתה לי זקנה קודם זמני על איזה סבה ידועה אצלך כשמואל שקפצה עליו זקנה קודם זמנו מפיל אני תחינה שאל תמיתני כענין שמואל אלא שתתן לי שיבה עמה דהיינו זקנה עצמה שתניחני עד זמן הזקנה כפי האמת ושינה הלשון מזקנה לשיבה אע״פ שהכל אחד כמדובר במאמר כדי שלא להוציא דבר ב׳ פעמים כי אם בשינוי לשון כדפרשית:

*ואפשר* לומר דהחמשה חושים הנזכרי׳ כל חלוקה שבמאמר רומז לחוש אחד שיבה וזקנה הוא כנגד חוש הראות שהזקנה גורם כהות הראות על דרך ויהי כי זקן יצחק ותכהנה עיניו מראות: כנגד חוש הריח אמר משפטי ודיני רמז לדבר {ישעיהו יא' ג'} והריחו ביראת ה׳ וכו׳ הנאמר במלך המשיח שהוא מריח ודאין. סעדי ועד{י} כנגד חוש ~השמש~{במהדורת ווארשא: השמע} שהעדים כדי יוכלו להעיד צריך שאם בעצמן שמעו ולא יעידו עד מפי עד כנודע פרא וערוד כנגד חוש הטעם שלא יהיה האדם כפרא וערוד שאין בהם טעימה להבחין בין טוב לרע: עצמיו גרמיו כנגד חוש המישוש שהעצמות הם גסים וקשים דבר ממש:



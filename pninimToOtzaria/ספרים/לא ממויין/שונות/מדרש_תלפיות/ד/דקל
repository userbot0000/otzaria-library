%% ענף דקל

*שמעתי* מחד צורבא דרבנן שראה במדרש שהתמר אין גידולו מסבת ששרשיו יונקים מן האדמה כשאר אילנות אלא גידולו מסבת שיונק מלמעלה ומלמעלה יורד שפע למטה בשרשים כדי שיתקיים בקרקע:

*אמ״ה* אפשר לומר דמטעם זה תמר אין מחליף כשאר אילנות דבשלמא שאר אילנות שיניקת שרשיו מן האדמה אם נקצץ גזעו מחליף ע״י שחוזר להניק מלחות הארץ וצומח אמנם התמר כיון שיניקתו מהאויר אם נקצץ אין גזעו מחליף שהרי כשנקצץ מלמעל׳ הרי ~נקבצו~{במהדורת ווארשא: נקצצו} שרשיו שענפיו הם בחינת שרשים ואינו כשאר אילנות שכשנקצץ שרשיו שוב אינו חוזר:

*ולכך* גם כן נמשלו הצדיקים לתמר שנאמר {<תהילים צב:יג>} צדיק כתמר יפרח מה תמר יניקתו מהאויר אשר ממעל לענפיו כך הצדיקים גם מגמתם להמשיך להם שפע מלמעלה ואינן בוטחים על מתנות בשר ודם והיינו דאמרו חז״ל {<בראשית רבה מא:א>} למה נמשלו צדיקים לתמר מה תמר לבו מכוון למעלה כך הצדיק לבו מכוון למעלה וזהו הטעם גם כן שהתמר ענפיו סמוכים לראש האילן לפי שהם סמוכים ליניקה שהוא מלמעלה כמדובר:


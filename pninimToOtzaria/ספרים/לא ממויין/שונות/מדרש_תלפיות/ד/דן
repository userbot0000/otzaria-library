%% ענף דן

*ר' בחיי* ז״ל פ׳ וזאת הברכה {<דברים לג:כב>} דן גור אריה על דרך הקבלה נקרא דן כנגד מדת הדין כי {כן} אמרה רחל עליו {<בראשית ל:ו>} דנני אלהים והמשילו משה בברכתו לגור אריה כנגד מדת הדין של מעלה ששם צורת גור אריה:

*אמ"ה* נקרא דן לפי שדן הוא כינוי אל היחיד הדן לאחרים לרמוז על שמשון היוצא ממנו שדן את ישראל כיחידו של עולם כדחז״ל {<סוטה י:א>} שמשון דן את ישראל כאביהם שבשמים שנאמר {<בראשית מט:טז>} דן ידין עמו כאחד שבטי ישראל ופירש רש״י ז״ל כיחידו של עולם. ונראה שהכונה ללמדנו שאע״פ שהיה דן יחידי שאין דן יחידי אלא אחד עכ״ז לא בא תקלה על ידו והיו כל דיניו ומשפטיו ישרים וטובים כדין שדן יחידו של עולם אל אמונה ואין עול:

*ובזה* מבואר כוונת הפסוק אצלי בחיבור אחר דן ידין עמו כאחד שבטי ישראל ידוע שאם כל שבטי ישראל יתקבצו כלם יחד אל מקום אחד לדון דין אחד אין ספק שבאותו דין לא יפול בו שום ע{י}וות כלל ועיקר כי הנה הסנהדרין היו שבעים שבשבעים כולל כל הדעות שבעולם כמו שכתב בספר החינוך וכו׳ וכ״ש וק״ו היותם יחד כל שבטי ישראל לדון שאין שום עיוות יפול באותו דין וזהו אומרו דן שהוא שמשון ידין עמו ויהיה דינו כל כך ישר כאלו נידון באסיפת יחד כל שבטי ישראל שאז ודאי שהוא דין אמת בלי ספק כך היה דינו של שמשון ואע״פ שדן יחידי:

*וכעין* זה פרשתי על פסוק {<דברים לג:ה>} ויהי בישורון מלך בהתאסף ראשי עם יחד שבטי ישראל כלומר היה מלך ראוי והגון למלכות עד שאם יתאספו יחד כל שבטי ישראל במקום אחד לא ימצא איש מסתפק במלכותו בראות שאין בחכמה ובמראה ובקומה ובנבואה דומה לו כי הוא שקול כנגד כל ישראל וכדחז״ל ושקול משה כנגד כל ישראל והוא על דרך שפירשו חז״ל על פסוק {<תהילים קכב:ג>} ירושלים הבנויה כעיר שחוברה לה יחדיו שהכונה יש בונה היכל נאה ומשובח בכל מה שאפשר מתיקון הבנין ועכ״ז בראותם הבנין אומנים אחרים ימצאו בבנין איזה דופי מה שאין כן בנין שנבנה בעצת יחד כל האומנים שבעולם והנה ירושלים הבנויה היה בנינה כאלו שחוברה לה יחדיו כל אומנים שבעולם בשעת בנינה שאז לא יפול שום דופי בעיני כל רואיו ועדות יש ששם עלו שבטים וכו׳ ואין שום אחד מוצא דבר של דופי בה:

*ונחזור* לענין שדן שיצא ממנו שמשון דן את ישראל כיחידו של עולם ונראה דלזה המשילו לאריה דן גור אריה כדכתיב בהקב״ה {<עמוס ג:ח>} אריה שאג מי לא ירא ה׳ אלהים דבר מי לא ינבא על שיצא ממנו שמשון שממשיל דינו כדין יחידו של עולם וכיון שדינו כיחידו של עולם קרא על שמו של הקב״ה כי שמש ומגן ה׳ אלהים כדאמרינן במס׳ סוטה. וכיון דאתא לידן ענין שמשון אמינא מלתא אי לא מסתפנא שהנה בעל עמק המלך ז"ל קורא תגר על אחד מהראשונים שכתב ששמשון היה ניצוץ של יפת ולכן היה לו גבורתו של יפת וכו׳ כי לא מצינו נזכר בשום מקום שיפת היה גבור ע״כ:

*ואפשר* לי לומר דכוונת הספר האומר דשמשון היה לו גבורתו של יפת לא על יפת בן נח קאמר כי אם על יפת הגבור שבא להלחם עם יהושע עם שובך מלכו אחר שכיבש יהושע כל הארצות כנזכר בשלשלת הקבלה באורך והזכרתיהו בענפים דלעיל ואם על היפת הזה דבר בעל הספר יכולי׳ לומר דכיון שנתגלגל צד קדושה שהיה באותו יפת בשמשון לכן שמשון עשה נקמה בפלשתים לעזור לישראל לתקן על העבר שבא להלחם נגד ישראל ועל דרך מיני{ה} וביה אבא נזיל ביה נרגא. ירך מתוכה נסרכת ואפשר דכיון שהיה אותו יפת הלך אחר עיניו ונתאוה לדבר טמא כדחז״ל כי אזל מיהא אחר עיניו אזל ואמרו {<סוטה ט:ב>} הוא נתאוה לדבר טמא לכן נתלו חייו בדבר טמא שיצא לו מים מלחי החמור וכו׳ ונתקן במה שעקרו פלשתי׳ את עיניו אם כוונתי אל האמת יראה וירצה כקרבן אשה לפני יודע תעלומות אשר כל אדם בכנפיו יחסה. ואם הדבר בהפכו ח״ו הוא יתברך על השוגג יכפר ויכסה ויהיו לרצון אמרי פי כאלו אל האמת נתכוונתי ובחדרי היושר נכנסתי. כיון שלשמו באתי. לכתוב מה שהבנתי:



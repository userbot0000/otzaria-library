%% ענף דברי חכמים

*כתב* רבינו חננאל ז״ל למען אשר יצוה את בניו ואת ביתו וכו׳ נעשו דברי האבות בקבלה בלא כתיבה בתורה כמו תורה הכתובה. ומכאן אתה למד כי המשנה שהיא סדורה באגדת אבות לבנים היא קבלה שחייבים לשמור דבריהם בחייוב דברי תורה הכתוב{ה} שזה וזה שווין שהרי עשרת הדברות נשמעו מפי הגבור׳ ונכתבו מפי הנביא ע"ה ושאר התורה נכתבה מפי הנבי׳ וכשם שאין הפרש בין המצות שהן בשמיעה ובין המצו' שהן בכתיבה כך אין הפרש בין המצות שהן בכתיבה ובין המצות שהן בקבלה (עיין בר׳ בחיי ז״ל פ{'} וארא):

*אמ"ה* מכאן תבין כי כל הכופר בדברי חכמים גם אין לו יד וחלק בתורה שבכתב אך אומר שמאמין בתורה שבכתב כדי לקבץ עמו בסברתו אנשים רבים על דרך שעשה צדוק וביתו' כמו שכתב הרמב״ם ז״ל בפירוש המשנה עיין שם דכיון שתורה שבעל פה נעשה כאלו היא כתובה נמצא שהכל אחד וא״כ מוכרח שמי שכופר במקצתה כופר בכולה לכן הכופר בדברי חכמים אפילו באחד מדבריהם ובפרט המגדף ומחרף אחד מדבריהם על היות כפי שכלו דבר תמוה הרי זה בעיני מנסך את היין כי כיון שכופר בדבר של חכמים גם אין בלבו תורה שבכתב וכיון שיצרו הרע מפתהו עד כך גם מביאו להרהר בע״ז דוק ותשכח מה שאמרתי באלו הכופרים בתורה שבעל פה:


%% ענף דודאים 

מ״ר פ׳ ~ע״ג~{עב' סימן ב'} וימצא דודאי{ם} בשדה ר״י בר סימון אומר פרי של אילן ששמו מייש עכ״ל ויש מפרשים שהוא מין עשב מריח טוב ויש מפרשים שהוא מין שושנה מיניג״שי בלע״ז ועיין בהרמב״ן ז״ל:

*ויהי* בימי קציר חטים וימצא דודאים {בראשית ל' יד'} זה היה ערב שבועות לכן ישכב עמך בלילה הוא ויצא יששכר חמר גרם בתורה שהיה זמן קבלת התורה וזהו שאמר בן חמישי חמשה חומשה תורה. מהר״ם אלשי״ך:

*אמ"ה* להרמב״ן שפירש דודאים יאסימין והמפרשי׳ פירשו מיני שושנים יבא על נכון מנהג כל ישראל לשים שושנים בב״ה בשבועות שהוא מתן תורה לפי שהדודאים שהם מיני שושנים הובאו ערב שבועות זמן מתן תורה ויצא משם יששכר ת״ח כמדובר ובחיבור שאלות וחשובות אשר לי כתבתי טעם אחר על המנהג לפי שכשיצא הדבור מהקב״ה נתמלא העולם בשמים כדרז"ל ולרמז זה נוהגים בבשמים ביום מתן תורה:



%% ענף דוגמא של מעלה

*צרור* המור (פ׳ תזריע) {דף ט' ע"א} ~החכמה~{צרור המור שם: וזה כענין שאמרו באותם} שנדמו~׳~ לאדם הראשון באבריהם שבכלם לקו שמשון בכחו{.} צדקיהו בעיניו. אסא ברגליו. אבשלום בשערו. שאול בצוארו. {וכו'} חמשה אלו רמוזים במשנה {מסכת אבות פרק ה' משנה כ'} הוי עז כנמר וקל כנשר {וכו'} עז כנמר לפי שהנמר היא בריה קטנה ויש לה עזות להלחם עם הארי. וכן אבשלום היה לו כח בגאותו להלחם עם אביו שנקרא גור אריה. ואבשלום בשערו דימהו לנמר לפי שנאמר בו {ירמיהו יג' כג'} היהפך כושי עורו ונמר חברבורותיו ואלו החברבורות הם ~כשער~{בשער} הנמר. וקל כנשר אמר כנגד צדקיהו דכתיב ביה {ירמיהו לט' ז'} ואת עיני צדקיהו עור ולזה דימהו לנשר דכתיב ביה {איוב ט' כו'} כנשר יטוש עלי אוכל לפי שיש לנשר ראות הרבה והיא פורחת למעלה עד שכנפיו נשרפות ומשם צופה ומביט למטה למקום רחוק עלי אוכל הראוי לה:

*ורץ* כצבי כנגד אסא ברגליו דכתיב ביה {מלכים א טו' כג'} חלה את רגליו ודימהו ~כצבי באומרו~{לצבי באומרו} {שמואל ב ב' יח'} קל ברגליו כאחד הצבאים. וגבור כארי כנגד שמשון שנקרא אריה דכתיב דן גור אריה וכתיב דן ידין עמו כאחד שבטי ישראל שהוא דוד שנקרא אריה וגבורת שמשון היתה למעלה מכל הגבורות לפי שהיה יחיד בלי רכב וסוס ועם רב אלא שהיתה הגבורה לרעה ולכן לקה כנגד כלם בשערו ובעיניו וברגליו שאסרוהו ובכל גופו לפי שהוא חטא בכל אלו האברים. וגבור כארי גם כן כנגד שאול שאעפ"י שהיה יודע שימות במלחמה {עכ"ז הלך ו}לא חשש ~ולבו כארי שנפל על חרבו כנודע~{צרור המור שם: ולקה בצוארו דכתיב ביה משכמו ומעלה גבוה וגו' ואח"כ ויקח שאול את החרב ויפול עליה וגו'.} ולכן דיני הש״י מדה כנגד מדה במה שחוט׳ האדם בו ילקה:

*אמ״ה* עם זה יבא על נכון כוונת המשנה הוי עז כנמר וכו׳ שהנה כיון שהחמשה הנזכרים נבראו מעין דוגמ׳ של מעלה כדחז״ל וכלם לקו על שנתגאו: הכונה הוי עז כנמר הרומז לאבשלום וקל כנשר הרומז לצדקיהו ורץ כצבי כנגד אסא וגבור כארי הרומז לשמשון ולשאול כדברי הרב וכלומר אם תהיה בך אחת ממדרגות אלו או כלם יהיו כלם בכוונתך לעשו׳ רצון אביך שבשמים ואל תתגאה בהם פן תלקה בהם כשם שאירע למי שנתגא׳ בהם אך כוונתך יהיה בהם לתת שבח והודאה ליוצר הכל ולעובדו בהם להיות עז לעמוד נגד היצר הרע וקל ברגליך לרוץ אחר המצות. ורץ כצבי לשום שלום בין איש לאשתו ובין אדם לחברו כדכתיב בקש שלום ורודפהו: וגבור כארי על עסק התורה באופן שיהיו התוארים האלו לך לעשות רצון אביך שבשמים כי אותם שנתגאו בהם ראה מה עלתה להם כי מתו ממיתות משונות:



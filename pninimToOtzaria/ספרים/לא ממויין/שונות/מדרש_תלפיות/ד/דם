%% ענף דם

*להעמיד* הדם היוצא מנחיריו. ואלין כתוב בדמו על מצחו ואמור שבעה פעמים משביע אני עליך סילונ״א הדת״א בשם ח״י ח״י י״ה יהו״ה צבאות שהשביע יהושע את השמש ועמד כך תעמוד הדם הזה מפלוני בן פלוני א׳ א׳ א׳ א׳ ס׳ ס׳ מכ״י:

*לדם* היוצא כתוב במצח האיש בירוניקי״ש ולאשה בירוניקישה ויעצור בדוק ומנוסה מכ״י:

*ר׳* צורת ריש עשוי כמו דם הקזה המקלחת מן הזרוע וכל קילוח חזק הוא להרחיקו וכן תיבת ר׳ בראשית חזקה היא בראש ולכך אות ר׳ בראש ובסוף בפסוק {<דברים יב:כג>} ר״ק חזק לבלתי אכול הדם כי הדם הוא הנפש ולא תאכל הנפש עם הבשר הר״ר חיים אלפואל:

*כתיב* {<דברים כב:ח>} לא תשים דמים בביתך אחד היה מתקן מפתח לחדרים שלו שאותם שבפנים לא היו יכולים לפתוח ונשרף הבית ולא יכלו לצאת ונאבדו המפתחו' ונשרפו כלם ס' החסידים סי' ~תתרנ״ו~{תתרנ"א}:

*סנדלפון* בגימטריא פ״ר כי הוא מן הארץ עד בין חיות הקודש עד דמות השר דכתיב {<יחזקאל א:טו>} ואראה והנה אופן אחד בארץ אצל החיות לארבעת פניו:

*רבינו* חננאל ז"ל דם הברית שזרק משה על העם היה על בגדיהם כמו כתם ורושם בעדים וז"ש {<שמות לג:ה>} הורד עדיך מעליך זה הבגדים שעליהם דם ברית וכן בהר״ם מקוצי ז״ל:

*במפרשים* הורד עדיך מעליך זה דם הקרבנו׳ שהיה מזה על בגדי בני ישראל בשעת מתן תורה להודיע שקבלו התורה ברצון דבר אחר שהיה על כפיהם שם המפורש שלא ישלוט בהם מלאך המות ז״ש חירות ממלאך המות ולכך נאמר ומשה יקח ר״ל שהוא זכה לכך שלא שלט בו מלאך ~במהדורת ווארשא: הוא~ רק הקב״ה בעצמו:

*רבינו* בחיי ז״ל פ׳ ראה {<דברים יב:כג>} איסור הדם נזכר בתורה שבעה פעמים שבת נזכר בתורה י״ב פעמי' יציאת מצרים נזכר בתורה חמישים פעמים:

*אמ"ה* נראה לתת טעם לדבר בהיות שיש שבעה מלכים לשדים בשמו׳ ידועי׳ כל אחד שליטתו יום א׳ של השבוע וכל אחד יונק מהשבע׳ כוכבים כל א׳ יניקתו מכ{ו}כב אחד והם בתהומ' רבה ויוצאי׳ ומתפשטי׳ בעולם כל אחת ביום ששולט בו וחוזרים ונכנסי׳ כמו שהאריכו בזה המפרשים ז״ל והם אוהבים מאד את הדם ועל ~כל~{במהדורת ווארשא: כן} האומות שופכים ~בדם~{הדם} כדי ליתן לשדים לאכול ועל כן אסר רחמנא אכילת הדם כמו שהארכתי בענפי׳ דלעיל הכלל העולה שהשדים אוהבים את הדם ולכן בא איסור הדם בתורה שבעה פעמים כנגד שבעה מלכי׳ שיש לשדים האוהבים את הדם וממלאים רצון האדם המקריב להם הדם:

*ושבת* נזכר בתורה י״ב פעמים כנגד י״ב שבטים דשבת מורה על חידוש העולם לרמוז שכדאי היה כל אחד מהשבטים שבשבילו נברא העולם שכלם שווין לטובה וכדאמרינן במס׳ חגיגה {<יב:ב>} העולם על י״ב עמודים הוא עומד שנא׳ {<דברים לב:ח>} יצב גבולות עמים למספר בני ישראל. העמיד העולם על י״ב עמודים במספר י״ב שבטים לרמוז כי בשביל כל אחד נברא העולם שהרי אם ח״ו יחסר עמוד אחד העולם מתמוטט והולך כיון דקיימו על י״ב לא פחות:

*ומצרים* נזכר בתורה חמישים פעמים למען תזכור החסד הגדול שעשה הקב״ה לאבותינו במצרים להוציאם בחפזון שאם יתאחרו עוד רגע אחד היו נכנסים בחמישים שערי טומאה ולא היה להם עוד תקומה ח״ו כמו שכתבו חז״ל לכן נזכר מצרים ן׳ פעמים לעלות לזכרון חסדו יתברך עמנו:

*צרור* המור פ' שופטים ואתה תבער דם הנקי מקרבך וכו׳ קשה דהול״ל ואתה תבער דם החייב אלא אמר דם הנקי לרמוז שאם יראו הדיינים באומדנא דמוכח ובאמתלאות מוכיח שהוא רוצח אע״פ שלא יהיו להם עדים ברורים יכולים להורגו לפי צורך השעה ולפי הזמן אע״פ שנראה שהוא דם נקי ולכך לא אמר ואתה תבער דם החייב אלא ואתה תבער דם הנקי או רמז סוד גדול מסתרי התורה בענין ההרוגים שנפש ההרוג הולך באויר נע ונד כי אגב צעריהו יהרהרו בלבם או יאמרו בפיהם כלפי שמיא עד שלזאת הסבה נשמתם אינן עולים למעלה מהרה ומיני מדות הדין מהכלבים עזי נפש פוגעות בהם ועל דרך קול דמי אחיך צועקים אלי מן האדמה אומרו מן האדמה נראה שלא עלה למעל׳ באופן שנפש ההרוג צועקת חמס על יושבי הארץ שינקמו את דמו וגורם רע ליושבי' כשאין עושים דינו וכשנוקמים נקמת דמו מגיע לנפש ההרוג מנוחה שמיד עולה למעלה ואינה הולכת נע ונד בארץ ולזה אמר וביערת דם הנקי מישראל זהו דם ההרוג שנשפך על לא חמס בכפיו והולך נע ונד ובשעת הנקימה עולה מן הארץ שהיתה עדיין צועקת בישראל ע״כ תוכן דבריו:

*אמ"ה* פשוטן של דברים לע״ד שבהריגת ~את~ הרוצח הנשארים ישמעו ויראו ולא ישפכו דם ובזה תבער הדם הנקי מישראל שעוד לא ישפכו דם נקי ונמצא שבהריגת הרוצח אתה גורם לבער שלא יהיה עוד שפיכת דם נקי בישראל. ולזה לא אמר ואתה תבער דם החייב וק״ל:

*ר׳ בחיי* ז״ל ~דף ע״ה ע"ד~{<שמות ז:כב>} במכת הדם כתיב ויעשו {כן} חרטומי מצרים בלטיהם ~כן~ נבוכו המפרשי׳ ז"ל מאין מצאו החרטומים מים כדי שיתהפכו לדם והתשובה כי היו חופרים בקרקע ומוציאים מים ומהפכי׳ אותם לדם כי הגזרה של משה ואהרן לא היתה כי אם במקומות ששם נקווים המים בגילוי ולא היתה הגזר׳ במי׳ שתחת הקרקע. עי״ל ויעשו כן הכל עשיה מזוייפת כיון ששמעו למשה ולאהרן ההתראה שהתרו לפרעה הקדימו במקומות שעדיין לא נהפכו המים לדם והראו את עצמם עושים כן בלטיהם והיו אומרים כי נעשה כן מכחם ובודאי שלא על פיהם נהפכים כי אם על ידי משה ואהרן וזהו שאמר ויעשו חרטומי מצרי׳ בלטיהם כלומר עשי׳ מזוייפ׳:

*אמ"ה* לעד״ן קושיא ליתא דכיון דכשהיו קונים המים מישראל היו מים ברשותם וכדחז״ל במדרש לא העשירו ישראל אלא ממכת הדם א״כ אותם המים שקנו מישראל הפכו לדם החרטומים. וברבינו בחיי ז״ל ~דף ע״ו ע״א~{<שם:כד>} פירש משם הגאון רבינו סעדיה ז״ל כי אין יכלו לחיות ז׳ ימים בלי שתיה אלא שהיו שותים מהמים המלוחים שאינן ראוים לשתיה וזהו שאמר כי לא יכלו לשתות מים מן היאור שהיו מתוקי׳ וראוים לשתיה ע״כ ואני המאסף לא ידעתי מי הכניסו להגאון ז״ל בתגר זה כיון שאמרו במדרש שהיו קונין מישראל ושותים מים כמדובר ואולי הכריחו להגאון ז"ל לפרש כן דניחא המצריים העשירים שהיו קונים אמנם העניי׳ לא היה להם יכולת לקנות איך היו יכולים לשהות ז׳ ימים בלא מים א״כ מוכרח שהיו שותים מהמי׳ המלוחים שלא נהפכו לדם. ומיהו ק׳ שאמרו חז״ל כשנלקה המים נלקו כל המים שבעולם וכל המים במשמע בין מתוקים בין מלוחים ואין להקשות ובשאר מקומו׳ העולם שלא היו שם ישראל כדי לקנות מהם מים איך שהו ז׳ ימים בלא מים משום דבשאר העולם ~בשעת~{בשעה} שנלקה היאור במצרים נלקו כל מימות שבעולם כדי שיכירו בנס ומיד חזרו לא כן במצרים שעמדו המים הפוכות דם ז׳ ימים ומוכרח שגם המים המלוחים נהפכו לדם דאם לא כן היה פתחון פה למצריים לומר דאין שליטתו בכל חלילה שהרי מים מתוקים יכול להופכה לדם ואין שליטתו במים מלוחים ח״ו כשם שאמרו הערב רב בעוברם בים המים יכול ליבש אמנם לא הטיט כדאיתא בתרגום שיר השירים. דקשה כיון שיבש המים כ״ש שיכול ליבש הטיט ומה סברתם לומר כן אלא שהיו סוברים שליטתו במים ולא בארץ ח״ו ג״כ בנדון זה אם המים המלוחים לא יהפכו לדם יש להם מקום לדבר א״כ מוכרח שגם המים המלוחים ג״כ נהפכו לדם ואיני יודע מהיכן בא להגאון ז״ל שהמים המלוחי׳ היו שותים ואם קבלה נקבל:

%% ענף דברים המרבים הזרע 

*מסכת* יומא דף י״ח ע״א הדברים המביאים לידי טומאת קרי אתרוג ובצים יין ישן ויין לבן ובשר שמן חלב וגבינה מי גריסין של פול ומרייס ושום ושחליים וחלגלוגות וגרגיר ~מסכת יומא יח' ע"ב: שום~ אחד מאלו הדברים אין מאכלים לכהן גדול בשבעת ימים קודם יום הכפורים לפי שהם דברים המרבים את הזרע וח"ו יבא לידי טומא׳ קרי עוד שם אכסנאי לא יאכל בצים (רש״י ז״ל שלא יבא לידי קרי ומתגנה על בני הבית):

*אמ״ה* וכן ראוי לכל אדם לפרוש עצמו ממאכל המרבים את הזרע כדי שלא יבא לידי טומאת קרי וכ״ש בערב יום הכפורים ק״ו מכהן גדול שהיה נכנס לעבודה במקום משכן השכינה דאימת שכינ' עליו המבטל כחותיו ועכ״ז היו מונעים ממנו כל המאכלי׳ אלו כדי שלא יבא לידי קרי כ״ש כל אדם ובפרט בזמנים אלו:

*אמ״ה* ובמה דאמרינן דאכסנאי לא יאכל ביצים וכ״ש הדברים המרבים את הזרע כביצים כנזכר יובן אצלי בענין אלישע עם השונמית דכתיב {מלכים ב ד' ח'-ט'} ויהי היום ויעבור אלישע אל שונם ושם אשה גדולה ותחזק בו לאכול לחם ויהי ~מידי~{מדי} עברו יסור שמה לאכול לחם ותאמר אל אישה {לשון הפסוק: הנה נא ידעתי} כי איש אלהים קדוש הוא עובר עלינו תמיד ואמרו חז״ל מנא ידעא משום שלא ראת׳ טיפת קרי בסדין שלו הכונה והיה מידי יסור שמה לאכול לחם ובמה שלא ראתה קרי בסדין שלו משם הכירה שבלחמו שהיה אוכל ר״ל במאכלו היה נזהר תמיד שלא לאכול דברים המרבים את הזרע המביאים לידי טומאת קרי וזהו הוכחה גמורה דקדוש הוא ועדות יש שלא ראיתי טיפת קרי בסדין שלו וכיון שנזהר מהמאכלים המרבים את הזרע כדי שלא לצערו {שם י'} נעשה נא עלית קיר קטנה ונשים לו שם מטה ושלחן וכסא ומנורה והיה בבואו אלינו יסור שמה ויאכל מה שהוא ירצה לאכול שבודאי מצטער להטריחנו מלבקש לו מאכלים שאין מרבים את הזרע כי כל בעל הבית אוכל ומאכיל מההזדמן לו וקשה עליו לבקש מאכלים מיוחדי׳ ונמצא מצטער להטריחנו לכן נעשה לו מקום מיוחד שבבאו אלינו להתאכסן ימצא מקום מיוחד לו זהו משלנו והוא יאכל מה שירצ׳ דזהו רצונו וכבודו של אדם רצונו ומדוייק כל זה מדלא קאמר יסור שמה לאכול לחם כמו שהזכיר לעיל ותחזק בו לאכול לחם ויהי מידי עברו יסור שמה לאכול לחם אלא קאמר יסור שמה בלבד כלומר יסור לעלית קיר והוא יאכל ממה שירצה לאכול ולא מלחמנו הנזכר לעיל ומדוייק ג״כ עם זה אומרה נעש׳ נא עלית קיר דמלת נא אך למותר אלא מלת נא כמו עתה כמו שכתב הראב״ע ז״ל כלומר עתה שאני רוא׳ שקדוש הוא בהיות שמעולם לא ראיתי טיפת קרי בסדינו מוכרח שנזהר מהמאכלים המרבים את הזרע וא״כ נעשה לו עלית קיר שיסור שמה שיאכל ממה שלבו חפץ על ידי נערו כי הוא בודאי מצטער להטריחנו כדפרישית:



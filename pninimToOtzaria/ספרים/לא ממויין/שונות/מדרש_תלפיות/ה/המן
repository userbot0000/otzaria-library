%% ענף המן

*ילקוט* אחשורוש משם מדרש דף רס״ג ע״ג הפיל פור הוא הגורל הפיל במזלות ונפלה בידו מזל דגים שהוא באדר אמר תפושים הם בידי כהדין נונא א״ל הקב״ה להמן רשע הם אינן בידך אתה בידיהם מה הדג הזה פעם הוא בולע פעם נבלע כך אתה נבלע בידיה׳ ונהפוך הוא אשר ישלטו היהודים המה בשונאיהם:

*אמ"ה* יום י״ט לחדש אדר ראשון משנת התנ״ט בפתע פתאום הזמין הקב״ה בפי אדר מזלו דגים הפיל פור הוא הגורל פו״ר בר״ת פ״רו ור״בו דקשה בפסוק דהי״לל הפיל גורל בחדש אדר מאי פור אלא הוא אמר לאבדם כדכתיב {<אסתר ג:ט>} יכתב לאבדם והקב״ה היה אומר פרו ורבו ומלאו את הארץ ויוסיפו עליכם כהנה וכהנה כברכת אביהם {<בראשית מח:טז>} וידגו לרוב בקרב הארץ וידגו כדגים שבים שהם לרוב כמו שפירשו חז״ל והוא על דרך אומרם חז״ל פרעה אמר הבה נתחכמה לו פן ירבה ואמר הקב״ה אני אמרתי כן ירבה ואתה אומר פן ירבה נראה דברי מי מקיימים וכו׳:

*ומעין* זה שמעתי משם האר״י הקדוש זלה״ה על פסוק יכתב לאבדם המן אמר לאבדם הקב״ה אמר לא בדם שהוא נוטריקון של לאבדם וכיון שאין הגזרה חתומה בדם ניצול{י}ם כאחז״ל: גם בנדון דידן הוא הפיל פור בחדש אדר שמזלו דגים וחשב לבולעם ולאבדם והפור הוא הגורל כלומר שם הפור היה רומז מהו הגורל דפור ר״ת פר״ו ור״בו ולא כמחשבתו לכלותם:

*והמפרשים* ז״ל פירשו שהגורל שהפיל היה ע״י חתיכת ~עצה~{במהדורת ווארשא: עצם} מרובע בנקודות מארבע רוחותיו ובלעז דאדו והפור הזה מן הצד שיש שלשה נקודות מהצד התחתית יש ארבע נקודות ומן הצד שיש ששה נקודות יש בתחתיתו נקודה אחת באופן שאם תפיל שלשה פורים ויהיו למעלה בשניהם בכל אחד ארבע נקודות ובאחד ששה נקודות אם תהפכם לראות הנקודות שיש בתחתיהם תמצא בשנים שלשה נקודות בכל אחד ונקודה אחת באחד באופן שלמעלה שהם ארבע וארבע וששה הוא מנין דוד ולמטה מהם שהוא שלשה ושלשה ואחד הוא מנין אגג והמן בגורל זה הפיל שלשה פורים ונפלו באופן שלמעלה יצאו מנין אגג ושמח כי עלה למעלה רצה להפכם מה למטה מהם ומצא מנין דוד נמצא דבהופכם נשאר הוא למטה ודוד למעלה וכו׳:

*ונראה* דזהו רמז המדרש הפיל פור הוא הגורל עליו נפל הגורל וכו׳ כלומר עליו נפל הגורל שבהופכם הפורים עלה דוד למעלה ואגג למטה אך קשה דכיון שראה שהפך הגורל וראה שעלה מספר דוד עליו ומספר אגג נשאר למטה כמדובר לא חש שסופו רע ושמעתי שהמן חשב שמשני הצדדים של הגורל היה מורה לו מעלה דכשעלו למעלה ארבע וארבע וששה לא עלה בדעתו שהיה מנין דוד שהוא י״ד אלא חשב שהיה מורה על מספר קטן המן שעולה י״ד וראה עצמו למעלה וכשהפכם ראה אגג למעלה אמר משני הצדדים אני עולה למעלה ועונותיו ילכדנו את הרשע שלא עלה על לבו שמה שעלה למעלה כשהפכם היה מספר דו״ד מלך ישראל שהוא מספר פשוט ולא המן כי מספרו י״ד במספר קטן שאינו מספר פשוט וא״כ היה ראוי לדון שיותר קרוב הוא שהמספר מורה על דוד ולא על המן:

*ונראה* דעם זה מתיישב קושי שיש במאמר כשיצא הגורל באדר שהוא מזל דגים שמח באומרו תפושי׳ הם בידי כדגים דאיך יתכן דקאמר כך ולא עלה על דעתו דבר קל כזה הדג פעם בולע פעם נבלע כדברי הקב״ה. אלא הוא אשר דברנו שאם היה עולה בדעתו שהמספר שהיה למטה היה מספר דוד וכשהפך הפורי׳ עלה דוד למעלה היה חושש לומר הדג פעם בולע פעם נבלע שהרי בגורל תחלה היה מספר אגג למעלה ואח״כ נפל אגג למטה ודוד למעלה אך בחושבו שגם מספר הנקודות של מטה שהם י״ד היה מספר המן וכשהפכם עלה למעלה אמר זה מורה שלעולם אני בולע ואיני נבלע. ונכון ודוק:

*אך* יש לחקור דמאן דכר שמיה דדוד בגורל זה. ונראה שמתיישב היטב עם מה שאמרנו דבשם פור רמוז פרו ורבו הפך סברתו לכלותם וידוע שדוד הע״ה הכין לבנין המקדש כל הצורך כדי שעל ידו יהיו ישראל פרים ורבים וכאחז״ל למה נקרא המקדש אפריון שעל ידו היו ישראל פרי' ורבים וכו' והמן ביקש לכלותם לכן יצא דוד בגורלו להליץ בעד ישראל ולקטרג עליו שהוא ~הבין~{במהדורת לעמבערג: הכין} דבר כדי שיהיו ישראל פרים ורבים לרוב והוא מפיל לכלותם אי רשע מורה שהלכה כמותי שיפרו ורבו דפור בר"ת מכריז ואומר פרו ורבו כדפרשית:

*פרקי* רבי יהושע פרק חמישים אמר המן לאחשורוש אם על המלך טוב קח את חצי ממוני ותן לי רשות עליהם:

*אמ"ה* אמרו רז"ל שהמן היה ספר בלן ונכנסו בידו מאוצרות מלכי יאודה והעשיר עושר רב מדאמר לאחשורוש אתן לך חצי ממוני שהיה עשרת אלפים ככרי כסף נמצא כל ממונו עשרים אלפים ככרי כסף חוץ משדות וכרמים ובתים ומקנה וכלי כסף וכלי זהב ואבנים טובות ומרגליות שקנה מרוב העושר שלקח ממלכי יאודה כדרך מי שהוא שני למלך כי מכסף בלבד שהיה לו באוצרתיו היה עשרים אלף ככרי כסף חוץ מכל הנזכר שקנה הבט וראה עושר מלכי יהודה כמה הוה מלבד ההוצאות שהוציאו מלכי יהודה במלחמות אין חקר ואין מספר עיין בבן גוריון קודם ~ב~בואם ביד אויב שנמצא כשבאו ביד המן מאוצרות מלכי יאודה מצא מועט מן המועט ~וע"כ~{במהדורת ווארשא: אעפ"כ} מצא הון רב רב באופן שממון מלכי יאודה היה כחול אשר על שפת הים ורוב שפע הגדול הזה שהשפיע להם הקב"ה כדי לגדלם על כל העמים באו לכעוס על דרך וישמן ישורון ויבעט ובממון עצמו שלקח מהם האויב רצה לכלותם ראה כמה עון גורם. יראה הרואה ויקח מוסר.{:}

*זוהר* חדש ותיקונים תיקון כ' ענין הגזרה שהי' בימי אסתר בשביל שסמאל התלבש בהמן לעשות נקמה בישראל ההיא קנאה שכיסה הקב"ה את אסתר ומסר שידה גמרוה בדיוקנא שלה והטעם שאירע לו לפי שכל עניינו הוא לערב קדש בחול טומאה בטהרה וכאשר ראה שהקב"ה מנע את אסתר שלא ישתמש בה בחול התלבש בהמן וגזר גזרות רעות והפיל גורלות על ישראל לכלותם:

*ומטעם* זה נראה לי דאמרו חז"ל במגילה שעשה המן עצמו אלוה כי אחרי שסמאל אל אחר נתלבש בו תפס אומנותו. והאר"י זלה"ה הקשה על זה כי איך יתכן שנתן הקב"ה שידה במקום אסתר ואחשורוש לא נגע באסתר והלא דריוש בן אחשורוש הוא בן אסתר ורז"ל לא שוא ידברו ותירץ הוא ז"ל על דרך מה שאמרו בזוהר פרשה כי תצא עמוד תקל"ג וכל מי שרוצה להבין דברי הזוהר שם יבין על פי הדברים האלה ביאר מאמר הזוהר שם וז"ל כל אדם ואדם הוא מורכב מצד טוב ורע ושניהם הם מתלבשים זה בזה והם ממש בשני צורות של שני בני אדם ודומים זה לזה ונכללים כאחד אלא שחלק הטוב נקרא לבוש וחלק הרע נקרא בגד מלשון בוגדים בגדו ואותו הרע נקרא ג"כ שד המחטיא את האדם והוא היצר הרע שבקרבו וחלק הטוב הוא המרגיל לאדם בתורה ובמצות ומעשים טובים וכדרז"ל ואהבת את ה' אלהיך בכל לבבך בשני יצריך ביצר טוב וביצר רע ואם לא היה אדם הראשון חוטא היה נשתייר כלו טוב אבל אחר שחטא ונשתייר טוב ברע נקנסה עליו מיתה וע"י שהוא נקבר בקבר בעפר הארץ נרקב הרע והטוב מונח במקומו והוא ענין הקבורה בארץ כמו שאמרו ג״כ מזה בכוונות האר"י זלה״ה הנדפסות והיו מרדכי ואסתר יודעים להשתמש בשם המפורש ולחלק חלק הרע מהטוב וכן עשו והפרידו החלק הרע הנקרא בגד ושד מן אסתר והיה דומה כאסתר ממש ובצורתה ועם אותו חלק הרע היה מתייחד אחשורוש והוא השידה שהניחו במקומה כדוגמא של יוסף כאשר ראה שאשת אדוניו שתפשהו בבגדו דהיינו בחלק הרע הנקרא בגד הניחו אצלה על ידי פעולת שמות וחלק פעולת טוב הנקרא לבוש וינוס ויצא החוצה לפי שהיא לא יכלה לתפוש בחלק הנקרא טוב כי לא ינוח שבט הרשע על גורל הצדיקים ולפיכך נקרא ~רריוש~{דריוש} בן אסתר אע״פ שנולד מן השידה כי אותה השידה היא מחלק הרע מאסתר עכ"ל:

%% ענף הרהור

*אם* מהרהר האדם דברים בטילים בתוך התפלה ואינו יכול לסלקו ~ב~{מ}לבו ואם יהרהר אחר דברי תורה לא יהרהר אחר דברים בטלים מוטב שיהרהר אחר דברי תורה להסיר דברים בטלים מלבו. ואם בתוך התפלה בא לו טעם אחר דברי תורה והוא ירא פן ישכח אותו אם יהרהר לבו לתפלה מוטב שיהרהר לבו לתפלה ואל יהרהר אחר דברי תורה: ס' החסידים סי' תשע"~ט~{ו}:

*לבטל* הרהור כתוב על קלף השם הזה ותלה ~איתו~{אותו} בזרעו (כל בל) (יאאההדו יכההי): מסכ"י:

*מקובלים* שדך לא תזרע כלאים זה אשה וכרמיך אלו הבנים ר"ל אל תהרהר בעת הזיווג אחר מחשבת אחרים ויהי כלאים בזריעה ואם עושה כן עושה דמעת העשוקים מנשמת אחרים וכמה גזירות רעות:

*יש* צדיק שיש בידו עון של הרהורים רעים ויש רשע שהרהר בתשובה בדכדוכה של מות מה עושה הקב"ה מעביר את הצדיק דרך גיהנם ורואה דובים ואריות של אש הטורדים את הרשעים בגיהנם ויש לו מורא ופחד ואימה ומהרהר בעצמו שגם הוא ידונו אותו ולא יעלו אל הג"ע וזה ההרהור מכפר הרהורי עבירה מדה כנגד מדה וזה הצדיק ~עולה~{מעלה} עמו את הרשע שהרהר תשובה עמק המלך דף י"ח ע"א:

*רבינו* בחיי ז"ל פ' קדושים {<ויקרא יט:ב>} דרשו חז"ל כל המסתכל בנשים עובר משום אל תפנו אל האלילים וכו' ולפי שאסור לחשב באשה אחר' לכך סמך לו ואלהי מסכה לא תעשו לכם שכל המשמש מטתו ומחשב באשה אחרת ~אותה~{אותן} בנים נקראים אלהי מסכה:

*שפתי* כהן {<דברים טז:כא>} לא תטע לך אשרה שלא יוליד בן ממזר או רשע ע"י הרהור בשעת הזיווג:

*אמ"ה* הולד נוצר כפי המחשבה כדאמרינן במדרש באשתו של מלך שילדה כושי מסבת צורות כדמיון זה שהיו בבית משכבו וכו' וכן בענין פרה אדומה בשעת שמזדווגים הזכר והנקבה היו נותנין בפניהם כוס של יין אדום כדי שתראה ותלד פרה אדומה. וזהו שאמרו חז"ל {<סוטה יז:א>} איש ואשה שזכו שכינה ביניהם לא זכו אש אוכלתם וכו' פי' רש"י ז"ל שזכו שלא יהיה הוא נואף וכן היא לחשוב במחשבות פגומות וכו' לפי שאם עשו כך הולד נוצר כפי המחשבה אם לטוב אם לרע ואם הולד זה יצא רשע הם גרמו לו במחשבתם הרעה ולכן אש אוכלתם:

*חסד* לאברהם כשאדם חושב בדברי תורה אותה מחשבה באה מרוח דרום וכשחושב בחכמת ספרים חיצוני' אותה מחשבה באה מרוח צפוני. וכשחושב בדברי מצוה באה מרוח מזרחי. וכשחושב בדברי עבירה באה מרוח מערבי וכן רוח דרומי לזכור דברי תורה. וצפוני לזכור ספרים חיצונים. מזרחי לזכור דבר מצוה. ומערבי לעבירה:

*טעם* שאין הקב"ה מעני' על מחשבה לפי שהקב"ה דוקא יודע המחשבות ואין האב מעיד על בנו. לקט יוסף:

*ובלקט* יוסף פירש עם זה ~דלבן~{דלכן} בע"ז הקב"ה מצטרף המחשבה למעשה כי מצד הסבר' אם זה עובר ע"ז ולקח לעצמו אלוה אחר א"כ אין הקב"ה אב שלו ויכול להעיד:

*אמ"ה* הקב"ה ברא יצר הרע כדי שיפתה לאדם ולתת לו שכר והמחשבה מוכרח שיעלה במחשבתו לעשות העבירה ובאהבת המקום יחזור בו שלא לבא לידי מעשה וא"כ אין מקום לענוש על המחשב' שאדרבא ע"י המחשבה ניכר שאוהב את המקום כיון שאינו מוציאה לפועל כמדובר ובע"ז נענש על המחשבה לפי שהמחשבה הוא זרות מאד לחשוב בעץ ואבן שאין בו ממש ולעזוב אלהים חיים:

{תוספת מאות הה"א: תוספת_שנמצאת_בהשמטות}

תלמיד חכם שאינו יכול להתאפק בדברי תורה כשהוא בבית הכסא אם יש לו בנים קטנים יביאם שם עמו ויהיה ~עסיק~{עסוק} עמהם ולא יהרהר שם דברי תורה ואם אין לו בנים או שמתיירא שלא ירגילו עמו ויבטלוהו כשעוסק בתורה יחשוב שם חשבון במעות איך נשא ונתן כו' ס' החסידים:

%% השמטות מאות הה"א

%%% ענף הבטחה

אל תאמר אחטף {(}נראה שטעו' הוא ור"ל ~אחלף~{דרך ארץ זוטא שם: אחנוף}) לזה שאיכלני ולזה שישקני ולזה שילבישני ולזה שיכסני מוט' שתתבייש מעצמ' ואל תתבייש מאחרים. ואל יביישך ואל יבזך פיך ואל יקללך ואל יכלמוך ~שיניך~{דרך ארץ זוטא שם: שפתיך} ואל תשתחוה לדבריך. מספר דרך ארץ זוטא {<פרק ב'>}:

%%% ענף הבדלה

כתיבת יד בסוף ההבדלה תעשה צורת שדי על ראשך ביד ימינך ותכניס אצבעות ימינך החמשה בנקב הנחיר החיצון השמאלי באומרך הנני נותן לו את בריתי שלום ולא יחסר לך לחם ומזון לא בגד ושמלה וזה הסוד תעשה לבדך ואנו עושים כן והם {נ}צבים ~נקומתם~{במהדורת ווארשא: בקומתם} וככה תעשה לבנך ולבני בניך ואם ככה תעשה אתה בבית בע"ה ~הרא'~{תראה} נפלאות עכ"ל:

%%% ענף הגונים

ובלתי הגונים תמצא בני אדם שאינן מהוגנים שנתחתנו עמהם מבני הגדולים וגם תמצא שהם שליטים בעיר הטעם הוא מפני שהיו אבותיהם משפלים עצמם לפיכך נהפך הגלגל שב~י~ניהם עשׁירים וראשים ומתחני' בהם הגדולים אע"פ שהם אינן ראוים:

*ופעמים* תמצא שליטים ועשירים לא בשביל מעשיהם הטובים אלא בעבור שהיו בני דורם משפילים אותם או את אבותיהם או את משפחתם ומתביישים מפניהם מפני דופי אחד שביניהם והקב"ה אינו רוצה ~בכושת~{בבושת} בני אדם שהרי היו קוברים את האבן שנסקל בה ואת העץ שנתל' בה ולא יתביישו קרוביו ופן יתגאו שאר משפחות על זאת וא"ת והרי סתמו טבעתה של בליגא מפני מרים בת בליגא בית דין רשאים לעשות גדרים לשם שמים שיהיה כך אדם מוכיח את בניו ואת בנותיו:

*וכן* תראה משפחות מבני טובים דלים ונרדפים ושפלים מפני שהיו אבותיהם מתגאים ומדברים גבוהות:

*ופעמים* תראה שרשעים ועזי פנים עשירים ושליטים ולא זכו לא הם ולא אבותיהם ועושים רע לבני ~במהדורת ווארשא: בני~ עירם ואין לאל ידם והם שליטים מפני שהיו לבני העיר תחלה רחמנים ומדה כמדה לא בטל' שנאמר {<הושע יג:יא>} אתן לך מלך באפי:

*ופעמים* תמצא שנעשים נסים לרשעים כמו לצדיקים הטעם הוא מפני שזכו אבותיה' ויש שנעשה לו נס על שם העתיד כשיהיה בני הצדיק בלתי הגונים שבני הרשע הזה שיהיו לשטן לבני הצדיק ולכך נעשה נס לרשע כדי שיוליד בנים לייסר עמהם לבני הצדיק אם הם בלתי הגונים. ועיין באורך בסימן תק"ן ס' החסידים:

%%% ענף הידור

הדר אלהים בני. הדר בני אדם כסותן. הדר תורה חכמה. הדר זקנה שיבה. הדר בחורים יראת חטא. הדר עם הארץ מארה וכו'. מס' דרף ארץ זוטה פ"ו:

%%% ענף היא

פרק ~ל"ג~{ל"ה} עשרה היא בתורה הראשון הוא {<בראשית יד:ב>} מלך בלע הי"א צוער. {<שם כ:ה>} הלא הוא אמר לי אחותי היא והי"א גם היא אמר האחי הוא. {<שם לח:כה>} הוא מוצאת והי"א שלחה את חמיה. {<ויקרא יא:לט>} וכי ימות מן הבהמ' אשר היא לכם לאוכלה. {<שם יג:י>} והי"א הפכה שער לבן. {<שם יג:כא>} {ואם יראנה הכהן וכו'} והי"א כהה. {<שם כ:יז>} והי"א תראה את ערותו. {<שם כא:ט>} את אביה היא מחללת {(}בקנאות{)} ונסתרה. והי"א נטמא'~.~ {<במדבר ה:יג>} {והיא נטמאה וכו'} והי"א לא נתפשה. {<שם ה:יד>} ועבר עליו רוח קינאה וקנא את אשתו והי"א נטמאה עכ"ל אבות ר' נתן:

%%% ענף הלבשׁה

רבי אליעזר אומר מן העור שהפשיט מנחש עשה הקב"ה כותנות כבוד לאדם ולחוה שנאמר {<בראשית ג:כא>} ויעש {יהוה} אלהים לאדם ולאשתו כותנות עור וילבישם שם פ' כ' פרקי ר' אליעזר:

%%% ענף הלכות

מסכת יומא ובספרי לימוד מדר' הלכות ואגדות {<דברים ח:ג>} כי לא על הלחם לבדו יחיה האדם זה מדרש כי על כל מוצא פי ה' יחיה האדם אלו הלכות ואגדות רצונך שתכיר את מי שאמר והיה העולם למוד אגדה עיין ברוקח בשורש קבלת חכמי':

*אמ"ה* הלומד אגדה מכיר למי שאמר והיה העולם לפי שהאגדות מספרות ממעשה ה' כי נורא הוא ומהבריות הנוראות שברא בשמים ובארץ ומתוך כך בא להכיר למי שאמר והיה העולם:

%%% ענף הכנסת אורחים

מדרש רבה נשא דר"ו ושמו מכיהו לםפי שהיה מקבל אורחים נכתב שמו כשם הצדיקים:

%%% ענף הנקראים איש האלהים

סדר עולם בסוף הפרק {<פרק כ'>} עשרה נאמר בהם איש האלהים משה ואלקנה: ושמואל. דוד. שמעיה. עדו. אליהו. מיכה. אמוץ. שמואל וחנני נקראו הראוים שנאמר בהם הרואה ~סדר עולם שם: הרוא'.~{:}

%%% ענף הנאה

סכין שנמצא בתוך קבר של הרוגים שנהרגו על קידוש השם לא יקחו אותו ולא יהנו ממנו אפילו שעברו שנים רבות אלא יניחו אותו שם בקבר. ס' החסידים.{:}

%%% ענף הצלה

טוב לומר פסוקים אלו להציל מפגע רע ומיצר הרע ואלו הן ה' אלהיך הוא עובר לפניך הוא ישמיד את הגוים האלה מלפניך וירשתם{.} יהושע הוא עובר לפניך כאשר דבר ה'. ה' להושיענו ונגינותי ננגן כל ימי חיינו על בית ה'. ה' עוז לעמו יתן ה' יברך את עמו בשלום: מכ"י:

%%% ענף הריון

הראשונים לא היו משמשים מיטותיה' לא בליל א' ב' ג' בשבוע פן יולד בשבת ויבאו לחלל שבת כי האשה יולד{ת} לרע"א ימים כמנין הריו"ן או לרע"ב ימים כמנין הריו"ן עם התיבה או לרע"ג ימים כמנין ב"ר בטנ"י. ס' החסידים:

*ויתן* לה ה' הריון בגימטריא רע"א:

*אמ"ה* הריו"ן עולה רע"א שיעור מספר ימיו ט' חדשים ועשה הקב"ה שתלד רות לתשעה חדשים בדיוק כדי שלא יאמרו שנתעברה מקודם מאחר כשהיתה הולכת בשדה ואם תלד אחר ט' חדשים יאמרו שאחר שמת בעז נתעברה לכן ילדה למנין הריון מליל שנשאת שבאותה הלילה מת בעז עד יום שילדה היו ימים מספר הריון שהם ט' חדשים שלמים מדרש רבה:

%%% ענף הרהור

תלמיד חכם שאינו יכול להתאפק בדברי תורה כשהוא בבית הכסא אם יש לו בנים קטנים יביאם שם עמו ויהיה ~עסיק~{עסוק} עמהם ולא יהרהר שם דברי תורה ואם אין לו בנים או שמתיירא שלא ירגילו עמו ויבטלוהו כשעוסק בתורה יחשוב שם חשבון במעות איך נשא ונתן כו' ס' החסידים:

%%% ענף הרוגין מב"ד

מסכת סנהדרין פ"ו דף ~מ"ד.~{מג:א} אמר רבי חייא בר אשי אמר רב חסדא היוצא ליהרג משקין אותו קורט של לבונה ~ו~{מסכת סנהדרין שם: בכוס של} יין כדי שתטרף דעתו עליו שנאמר {<משלי לא:ו>} תנו שכר לאובד ויין למרי נפש. ~ותאנא~{ותניא} נשים יקרות שבירושלים היו מתנדבות ומביאות אותם לא התנדבו נשים יקרות משל מי {מסכת סנהדרין שם: הא ודאי} מסתברא משל צבור כיון דכתיב תנו מדידהו:

*אמ"ה* חוץ מהטעם הפשוט שפירש רש"י ז"ל שהיו משקין אותו יין עם לבונה כדי שתטרף דעתו ולא ידאג ויתמהמה בהריגתו ע"כ יש לומר טעמים אחרים מתוך קושי שכיון שארבע מיתות נמסרו לבית דין מהם קלות מהם חמורות להעניש לכל אחד כפי קלות חטאו או חומרו כדי שיתכפר בזה ויזכה לעולם הבא אם כן מה היה מועיל היות מיתה חמורה למי שחטא חטא גדול כיון שהיו משקין לו שלא ירגיש: ואפשר דרש"י ז"ל הרגיש ג"כ מזה ולכך פירש כדי שתטרף דעתו ולא ידאג ויתמהמה מהריגתו ולא פירש כדי שלא ירגיש בהריגתו דלעולם מרגיש המיתה כמו שהיא אך הטירוף גורם לו שלא ידאג:

*אמנם* אין אנו יכולים להכחיש שמי שמתטרף דעתו שאינו מרגיש כל כך המיתה לפי שהישוב שיש בדעת האדם גורם לו הצער בכפלים כי הבהמה שאין בה דעת אינה מרגשת כל כך ועוד שאם הוא כדי שלא ידאג גם זו מן הקשות שיותר טוב שידאג ויתכפר:

*אמנם* נראה שהיו משקים לו כדי שלא ידאג או שלא ירגיש להודיע ולפרסם שאין מדתו של הקב"ה כמדת בשר ודם שהעובר על דברו גורם לו מיתה דרך נקימה ולהוראות שאין מדתו של הקב"ה כך משקין לו כדי שלא ירגיש מיתתו או כדי שלא ידאג כפירוש רש"י ז"ל ואם איתא שגזר עליו הקב"ה שימיתוהו דרך נקימה על שעבר דברו לא היו עושים לו אופנים באופן שלא ידאג וענין ד' מיתות קלות וחמורות דע שאין חומרו מכפר ואין קולו מכפר רק קייום דברו של הקב"ה להמיתו ~במיתת~{במיתה} זאת זהו המכפ' כמו שפירש הרב בעל ספר החינוך ז"ל מ' סאה שמטהרת את הנדה שאין המים מטהרים רק עשות דברו יתברך שצוה להטביל בשיעור זה הוא מה שמטהר עיין שם באורך:

*עי"ל* במה שכתבו מפרשים דיש אדם נולד במזל שקללותיו מתקיימים ואפילו בצדיקים וכמו שאכתוב בענפים דלקמן וכו' לכן כיון שהנשים הוציאו מלא' המות בעולם היא חוה שגרמה מיתה לעולם ואפשר דמתוך צערו זה שמוציאין אותו ליהרג קלל יקלל לנשים כיון שהאשה גרם לו זה ואפשר שיהיה ממזל שקללותיו מתקיימים ואפילו רשע מ~ת~קלל צדיק מתקיים לכן היו משקים לו ובזה יבא על נכון דברי רש"י ז"ל דפירש שתטרף דעתו ולא ידאג וכו' דכיון שלא ידאג אינו יבא לקלל שהדאגה מביא לאדם לקלל מי שגרם אותה לו ובזה ניחא שהנשים אין המתנדבות משום שלהן נוגע לעשות אופנים שלא יקלל כמדובר אך אם הביאו הנשים היה משל צבור לסתום פיו שלא יקלל לנשים כי להם מגיע מהרעה בהיותם נשיהן מקוללות חס ושלום:

%%% ענף הקפות

*סוד* ההקפות דע כי יש שבע כתות של טהרה ושבעה של טומאה וכל כת מצפה להוליכו עמה אלו לגיהנם ואלו לג"ע וכשעושים הההקפות בכל הקפה יזכיר שם הראוי לכרות כחות של טומאה. וזהו הסדר יזכיר אחר הקפה ראשונה קדוש הוא קדוש קדוש הוא קדוש הוא לאלהיו אנא האל העליון ממ"ה ואלהי האלהים כפר לפלוני זה בשביל כבוד שמך כי בן אברהם יצחק ויעקב הוא כפר לו למען שמך הגדול *אבגיתץ*{:}

*אנא* ה' האל הגדול אל שדי צבאות כפר לפלוני הוא בן אברהם יצחק ויעקב תסלח לכל חטאתיו ולכל עונותיו ולכל פשעיו שחטא ושעוה ושפשע לפניך מיום היותו על האדמה עד היום הזה תשליך במצולות ים כל חטאתיו וזדונותיו במקום שלא יזכרו ולא יפקדו ולא יעלו על לב לעולם. ולא תתן נפש פלוני זה ביד כת מכתות של טומאה אלא תהיה מופקדת בידך ויקבלו אותה ז' כתות של מלאכי השרת הממוני' על נפשות הצדיקים ו{ב}מעלות קדושים וטהורים תהיה מנת חלקו ומחיצתו אמן: קדוש הוא לה' קדוש הוא לה' ויתרחק ד' אמות ויאמר בלחש י"ג מדות ויעשה צדקה וזאת הצדקה צריך שיניחנה המת ושיצוה לעשות בסתר ושיצוה שיחלק הצדקה לשבעה חלקים בז' הקפות בכל הקפה חלק א' ובהקפה שניה יאמר. *אבגי"תץ קר"ע שט"ן* ובשלישית יאמר *אבגית"ץ קר"ע שט"ן נג"ד יכ"ש* וכן בכל הקפה יתחיל מהראש עד תשלום שבעה הקפות. ובהקפה שביעית יוסף בן אברהם בן יצחק בן יעקב בן ראובן בן שמעון בן לוי בן יאודה בן יששכר בן זבולון בן דן בן נפתלי בן גד בן אשר בן יוסף בן בנימן ותשליך במצולות ים ככתוב וכו' ויעשה צדקה ויאמר והלך לפניך צדקך וכו' והיתה מנוחתו כבוד ואין ראוי לגלות זה זולת לירא שמים וחסיד מכ"י:

*אמ"ה* ואם אירע שלא צוה המת על ענין הצדקה מועיל אם יתנו היורשים או אחרים בעבורו כי הצדקה שעושים בעבור נפשות המתים מועיל להם מאד אפילו שאחרים יתנו ממונם בעבורו כמו שכתבו הפוסקים ז"ל בהלכות יום הכפורים על הצדק' שנודרים על נפשות המתים:

*אמרו* חכמי האמת כי כשאדם בעל קרי נולדים המזיקים מאותו קרי וכשמת האדם יוצאים לקראת נפשו ומטמאים אותה ולכן עושים ההקפות להבריח משם כל כחות הטומאה. ושמעתי שראוי להזכיר בז' הקפות שם של מ"ב הנחלק לשבעה שמות ושיהיה חלק אחד להקפה אחת ואמרו ג"כ שהוא רמז לשבעה שערי צדק. השער הראשון א"ל ברו"ך ג"דול י"רא ת"ום צ"דקצותיו:

*אבגית"ץ* ויפתח לו שערי מערת קברי אבותיו וישלח כפרה לאשמיו ויפן אליו בעין רחמיו. השער הב' ק"דוש ר"חום ע"ליון ~ש"ור~{במהדורת ווארשא: ש"מור} טו"הר נ"פשו:

*קר"ע שט"ן* והצילהו פן תאכלהו להם החרב באשו ויכנס לגן עדניו ולא יזכרו עונתיו וישלח כפרה. השער הג' נ"א ג"דול ד"גול יגדל כ"ח ש"מירתו:

*נגדיכ"ש* ויזכה ליכנס עמו נוגה וענן מסוכתו ובו יעלה ולא ירד ולא תזכור לו עון ולא מרד. השער הד' ב"רחמיו ט"הר ר"חמיו צ"דקה ת"מיד גו"מלהו:

*בטרצת"ג* ומנחל עדניך תשקהו ויפתח לו שערי ירושלים ומכאל יקריבו לשוכן שמים וישלח כפרה. השער הה' ח"י ק"דוש ב"רוך ט"הר נ"שמתו ע"ליון:

*חקבט"נע* ובית מקדש אפריון יפתחו לו ברצון ומיכאל יכניסהו בשמחה ובששון וישלח כפר"ה. השער הו' י"ה ג"לה ל"ו פ"דותיך ז"ך ק"דוש:

*יג"ל פז"ק* ועל המזבח הקדוש נשמתו תהיה נערכת ומפי עליון שם תהיה מבורכת וישלח כפרה. השער הז' ש"וכן ק"דם ו"מאז צ"דיק ישר ת"ומיך:

*שקוצי"ת* היה לנפש זה מחזיק ותומך. ובערבות לפניך ישמש יומם ולילה לא ימיש וישלח כפרה לאשמיו. ויפן אליו בעין רחמיו. רחם נא בכח שמותיך. על נפש זה בחמלתך וכל רוח טומאה תסיר מעליה . ונגע לא יקרב באהליה. ולאט תנהליה. ותפתח לה שערי עדנה. ותפתח לה~':~ {וכו'} תם{:}

%%% ענף הרוגי מלכות

ספר יוחסין דף ל' ע"ב אמרו במדרש כששרף לופינוס קיסר את ר' חנניא בן תרדיון נדמה לופניוס קיסר כרבי נחוניא בן הקנה וחתכו ראשו ואחר זה החיו בית דין של מעלה ללופניוס קיסר והיה בצורת ר' חנניא בן תרדיון ושרפוהו כמו ששרף לר' חנניא בן תרדיון ונעשה נס ונדמה ר' נחוניא בן הקנה בלופניוס קיסר ומלך על רומי ששה חדשים והרג ששת אלפים הגמונים ובכ"א לסיון רבי חנניא בן תרדיון נהרג ואחריו הרגו לרבי ישבב הסופר:

*מס'* שמחות פ"א. סי' י"א הרוגי מלכות אין מונעים מהם כל ~כך~ דבר מאמתי מתחילין למנות להם משעת שנתיאשו מלשאול אבל לא מלגנוב שכל הגונב הרי זה שופך דמים ועובד ע"ז ומחלל שבתות וכו':

%%% ענף השתחויה

מפרשים ז"ל וישתחו לך בני אמך ר"ל אף שרבקה אמך תשא לאיש אחר מות יצחק והיא עדיין ילדה וראויה להוליד עוד בנים מאחר אותם בנים ג"כ ישתחוו לך. וכן ברש"י{:}

% אות ה"א

%% ענף ה"א רבתי

*רבינו* בחיי פ׳ האזינו. {<דברים לב:ו>} הלה׳ תגמלו זאת על דרך הקבלה יתכן לומר כי ה׳ הלה׳ תרמוז לה״א ראשונה שבשם ופקח עיני שכלך ותראה איך הזכיר משה רבע״ה ה״א זעירא בתחלת התורה וה״א רבתי בסוף התורה לרמוז בזה כי ה״א זעירא ~בדא~{רבינו בחיי שם: ברא} בכח ה״א רבתי ששם תשובת הנשמות ועל זה רמז משה כן ביום מותו: וידוע לכל משכיל כי בזמן שישראל זכאים הם מוסיפין כח ושפע בשכינה וכשהם חייבים ח"ו הכח ההוא נפסק ואז השכינה מאנה הנחם על בניה כי איננו השפע ההוא ולכך יאמר הלה׳ תגמלו זאת התרצו להפריש המדה הנקראת זאת מן הה״א הראשונה שבשם שלא תקבל שפע ממנו ומזה אמר לו חכמו ישכילו זאת כלומר ימשיכו ממקור החכמה והשכל למדת זאת וזהו יבינו לאחריתם ~ו~ימשיכו הבינה אל האחרית {ו}לא יפרידוה:

*אמ״ה* ה״א זו הנכתבת לבדה היא רבתי מכ״ב אותיות גדולות שיש במקרא פרשתי בכלם בפירוש על השיר השירים אשר לי. ונראה עוד לומר בה״א רבתי זו על היותה רבתי שהנה כל אות היוצא' ממרכז כל שאר האותיות שבצדה הוא דמיון האדם הזוקף עצמו ומראה קומתו כאילו עומד לתבוע דין ובהיות שכשישראל חוטאים ח״ו השכינה מצטערת כי היא קבלה עליה עונותיהם של ישראל לצאת בעבורם בגלות כדכתיב {<ישעיהו נ:א>} ובפשעיכם שולחה אמכם כדאיתא בזוהר ובהיות ה״א רמז לשכינה היא רבתי כאילו קמה וגם ניצבה לומר לישראל הלה׳ תגמלו זאת היותכם עם נבל כי נבל הוא האיש המתנכר בחסד שעשה לו חבירו כמו שכתב הרמב״ן ז״ל על פסוק זה וכו׳ ואין אתם יודעים שלי נוגע הצער היותכם עם נבל ולא חכם עם ה׳ אלהיכם ודין אני תובע מכם איך גורמי׳ לצאת בגלות עמכם בעבורכם הריני קמתי ומוכנת לצאת בגלות על היותכם עם נבל:

*שם* ברבינו בחיי פ' האזינו {<דברים לב:טו>} על פסוק הוי גוי חוטא עם כבד עון זרע מרעים בנים משחיתים משם רבותינו ז״ל וז״ל גוי שנקרא ומי גוי גדול שיהיה חוטא עם שנקרא כי עם קדוש אתה שיהיה כבד עון. זרע שכתוב בהם זרע ברך ה׳ שיהיו מרעים בנים שנקרא בנים אתם לה׳ אלהיכם שיהיו משחיתים ע״כ:

*אמ"ה* כבר פרשתי בפירוש על ההפטרות אשר לי פנים מפנים שונים ונראה עוד דשיעור הכתוב כך שאמר הקב״ה לישראל הוי גוי חוטא אמרו ישראל יש עם כ~ו~בד עון הם שאר האומות ובערכם ישראל צדיקים נחשבים ולמה תלונתו עלינו לקרותו גוי חוטא מה שאין כן על עם הם האומות שהם כבד עון. והשיב הקב״ה אין תמיהתי על האומות אע"פ שהם כבד עון כדי שיהיה תלונתי עליהם כמו עליכם משום שהם מעולם היו זרע מרעים באים מזרע מרעים שאבותיהם כפרו בי ולכן הם בנים משחיתים כי אבותיהם דמעיקרא עזבו את ה׳ נאצו את אלהי ישראל נזורו אחור שהחזיר הקב״ה התורה עליהם ולא קבלוה ובעטו בו ובתורתו אבל עליכם יש לתמוה ולעמוד עמכם בדין היותכם גוי חוטא כי לא יאה ולא נאה לכם אי מצד אבותיכם הקדושים אי מצד עצמכם שקיבלתם אותי עליכם לאלוה והוא נכון:

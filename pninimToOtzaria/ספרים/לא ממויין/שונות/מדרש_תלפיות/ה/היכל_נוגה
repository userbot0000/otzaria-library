%% ענף היכל נוגה

*בהיכל* נוגה יש מקום ששמו תא הרצים על שם שנכנסים שם מלאכים שהם הרצי׳ העליונים ונוטלים בידיהם מגיני זהב שהם סוד חשמלים אשר הם מגינים וסייפין ורומחין ורצים להגין על ישראל מהאומות ועובדים עמהם מלחמה ולכך הם רצים כדי לנקום נקמת ישראל במרוצה בלי עיכוב וכן יש רצים בסטרא אחרא שרצים להרע לישראל ולהכניע מזלם עליהם ולפעמים הרצים שבקדושה קודמים ומתישים כח הרצים שבטומא׳ וזהו סוד {<אסתר ח:טו טז>} הרצים {רכבי הרכש וכו'} יצאו {מבהלים ו}דחופים בדבר המלך {וכו'} והעיר שושן צהלה ושמחה. ולפעמים שהרצים שבטומאה קודמים ואז {<אסתר ג:טו>} הרצים יצאו דחופים {וכו'} והעיר שושן נבוכה. וכשאדם רץ לעשות מצוה ניתן כח לרצים שבקדושה שימהרו מרוצתם ויגברו על רצים שבסטרא אחרא (מהר״ם גלאנטי דף ה׳ ע״ב בפסוק גלתה יאודה{)}:

*עמק* המלך דף ז׳ ע״א בהיכלות הקליפות נכנס נח לראותם וכמעט שטעה בהם דכתיב {<בראשית ט:כא>} וישת מן היין וישכר ויתגל היינו שנדבק בהם והם טמאו אותו וגילו ערותו וזהו בעבור שבעל ביום והיכל זה הוא היכל גומר בת דבלים והיא אשת זנונים שלקח הושע על פי ה׳ לרמז שהעם נדבקו בהיכל טמא זה:

*היכלות* נתכלה שבעה היכלות הקודש כשהיה בארץ ישראל וכשיצא נאמר ויצא יעקב מבאר שבע שיצא משבעה היכלות הקדושה וילך חרנה שהלך גם כן לראות שבעה היכלי הקליפות: מ"ע{:}

*אורחות* חיים צוואת ר׳ אליעזר הגדול. היכל נוגה היכל זה בנוי כעצם השמים לטוהר ושם כל קירותיו סביב אותיות בולטות ונוצצ{ו}ת וא~י~לו יורדת ופורחת משם אלו מכאן ונוחות מכאן מצד א׳ ואות{ן} האותיות אשר מצד אחר פורחות משם ונוחות מכאן ומתחלפות אילו באילו ואין משתככות לעולם ואין מי שיעמוד בהם כי אין עומדים אפי׳ רגע פרחים מעשה שככה מ״ד גוונים נוגה נוצצים לשם ביום השבת נכנס לשם מלך המשיח עם האבות ואותיות משתככות וקוראים האותיות ושמחים שמחה גדולה ואין מי שיודע מהו ושם באותו היכל ולפנים פתח פתוחה ושם דיוקנא הרוגי לוד ועשרה הרוגי מלכות קם משיח ונושא קולו ושואג כארי וכל הגן וצדיקים מזדעזעים וכו׳. והקול נשמע במרומים והקב״ה מוריד שתי דמעות וכו׳ ונשבע ללבוש בגדי נקם:

*בלוחות* הברית ז״ל דף ר״ן ע״א. יש שתי היכלות האחד נקרא אדנ״י והשני נקרא אל ח״י בהם עולות ונדבקות כל התפלות שישראל מתפללים:


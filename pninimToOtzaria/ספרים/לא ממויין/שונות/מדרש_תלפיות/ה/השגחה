%% ענף השגחה

*ציוני* פ' וארא אני ה' בקרב הארץ כתב ה"ר אברהם ז"ל כי היא דרך משל כדרך מלכים שיעמדו באמצע מלכותם שיהיו קורבים אל הקצוות לטובת ארצם והנהגת מלכותם. והרז"ל כתב כי ~היא~{הוא} שליט ומשגיח בקרב הארץ ולא כמי שיחשוב עבים סתר לו ואיך בעד כוכבים יראה וחוג שמים יתהלך. ופנימיות הסוד אמר בן נחמן ונמוקו עמו בכל זמן שהוא כמו כי שמי בקרבו זה יופיו וזה טובו ושמו כשם רבי ונקרא שמו בישראל המלאך הגואל ושם הקטן קראוהו עובר ירך אמו הוא עכ"ל:

*מדרש* משלי לאדם מערכי לב ומה' מענה לשון להודיעך שהכל מה' לא מן האדם לא מחשב' לב ולא ~דביר~{דבור} לשון אלא מלפני הקב"ה:

*אמ"ה* מאמר זה קשה להולמו דמן הפסוק משמע דמאדם מערכי לב ואינו מהקב"ה כי אם מענה לשון והוא אומר להודיעך שהכל מה' לא מן האדם לא ~מחשבה~{מחשבת} לב ולא דבור לשון. ועוד קשה אומרו להודיעך דאיך הוא להודיעך. ועוד אלא מלפני הקב"ה דהי"לל אלא מהקב"ה מאי מלפני:

*אמנם* הכונה דבעל המאמר הרגיש אומרו ומה' בוי"ו דאם כוונת הפסוק לומר שלאדם מסור מערכי לב ולהקב"ה המענה לשון הול"ל לאדם מערכי לב מה' מענה לשון אלא אמר ומה' בוי"ו העטף לומר ולהודיעך שהכל מהקב"ה לא מן אדם לא מחשבת לב ולא דיבור לשון ושיעור הפסוק לאדם מערכי לב ומה' ג"כ מערכי לבו של אדם וגם מענה לשון וזהו ומה' בוי"ו מוסיף על דבור ראשון:

*וא"ת* א"כ לימא מה' מערכי לב ומענה לשון של אדם אלא בהיות שהבחירה מסורה ביד האדם לחשוב מה שירצה לדבר מה שירצה ואעפ"כ גלוי וידוע הכל מלפני כסא כבודו אלא שאין ידיעתו מוכרחת כנודע מהרמב"ם ז"ל ולזה דבר כלאחר יד לאדם מערכי לב לרמוז שהדבר מסור לבחירתו ולהודיעך שהקב"ה יודע אלא שאין ידיעתו מוכרחת לכן אמר ומה' בוי"ו לרמוז שאעפ"כ יודע וזה דסיים להודיעך שהכל מה' כלומר שהכל גלוי לפניו לא מאדם לא מחשבת לב ולא דבור לשון בלי ~ידיעתי~{במהדורת ווארשא: בידיעתו} אלא בידיעתו בלי שיכרחהו ולכן אמר מלפני הקב"ה ולא אמר מהקב"ה לומר לפניו גלוי ואינו ~גוזר~{גזור} ממנו ודוק:

*ילקוט* תהלים מזמור ל"ג. {<רמז תש"כ>} דבר אחר לפי שהוא אומר ברח דודי ודמה לך לצבי מה צבי הזה ~כשהיא~{כשהוא} ישן עינו ~אחד~{אחת} פתוחה ואחת קמוצה יכול אף הקב"ה כן תלמוד לומר הנה עין ה' אל יריאיו ע"כ:

*אמ"ה* קשה מהראיה שהביא הנה עין ה' וכו' שגם שם בעין אחד כענין הצבי ויראה לי דהצבי כשישן גם בעין פתוחה אינו רואה שהרי ישן הוא אלא טבעו לישן בעין אחד פתוחה ועין אחד קמוצה יכול אף הקב"ה כן כשהוא כישן בהסתרת פנים עם ישראל ח"ו אינו משגיח עליהם כלל ח"ו ת"ל הנה עין ה' אל יריאיו אע"פ שדומה לצבי אינו כצבי שבעין פתוחה אינו רואה כשישן אלא הקב"ה אע"פ שמסתיר פניו ונעשה כישן כביכול אמנם בעין אחת משגיח אל יריאיו דהיינו ישראל:

%% {ענף} הריגת הבל

*ספר* הפליאה על ~פסיק~{פסוק} {<בראשית ד:ו>} ויאמר ה' אל קין וכו' באיזה יום הרג קין את הבל אדם הראשון בשעה י"א של יום הששי שנברא נדון ובשעה י"ב נטרד והלך לו וכו' וכשם שכל עניינו של אדם היה תכף כן הריגת הבל היה תכף שבליל שבת עברו לשלום ובבקר בהשכמ' הקריבו קרבנות ואחר ההקרבה נהרג ובו ביום בא הקב"ה לדונו כרוצח:

*אמ"ה* נמצא כפי זה שכל חייו של הבל לא היו כי אם י"ו או י"ז שעות לפי שביום ששי שנברא אדם בשעה שמינית ביום עלו למטה שנים וירדו ארבע זולת התאומות ובהשכמת יום שבת אחר הקרבן נהרג נמצאו חייו י"ז שעות: וקשה טובא דאיתא בילקוט {<רמז לה>} על פסוק {<בראשית ד:ב>} ויהי הבל רועה צאן וכו' מלמד שלא עשה הבל בעולם יותר מחמשים יום באופן שחי חמשים יום ואיך קאמר כאן שנהרג בהשכמת יום השבת כמדובר. ועוד קשה שמן הפסוק משמע שחי איזה זמן דכתיב {<בראשית ד:ג>} ויהי מקץ ימים ויבא קין מפרי האדמה והבל גם הוא הביא וכו' משמע שעברו ימים ובדברי הילקו' ניחא אמנם לדברי מאמר הפליאה שחי כמו י"ז שעו' מאי ויהי מקץ ימים:

*ולזה* יכולים לתרץ בדוחק דכיון דנולד הבל בשעה שמינית של יום ששי נחשב יום אחד וליל שבת ומחרתו נחשב יום שני וכוונ' ויהי מקץ ימים ר"ל מקץ שני ימים דמיעוט רבים שנים. אך למאמר הפליאה יש סייוע ממאמר המדרש {<בראשית רבה כב:כח>} פגע {בו} אדם {הראשון} בקין אמר ליה מה נעשה בדינך א"ל עשיתי תשובה ונתפשרתי וכו' אמר כך היא כח{ה של} ~ה~תשובה {ואני לא הייתי יודע} מיד {עמד אדם הראשון ו}אמר מזמור שיר ליום השבת וכו' משמע מכאן שביום השבת הרגו ובו ביום נדון בגזרת נע ונד ועשה תשובה וכו' ודוחק לומר שעברו ימים כמו חמישים יום וביום השבת עשה תשובה דכיון שביום שחטא נגזר עליו גזרת נע ונד מה ראה לאחר תשובתו אם כן מוכרח שביום שבת ראשון שחטא עשה תשובה והוא כדברי הפליאה שמיד ביום השבת הרגו וא"כ מאמר הפליאה והמדרש חולקים במאמר הילקוט שחי הבל ן' יום ולכאורה י"ל דאין חילוק במאמרים וכלם סוברים שביום שבת ראשון נהרג הבל ומה שאמר שחי ן' יום רצה לרמוז שהבל צדיק גמור היה ומיד הבין במושכל{ו}ת עד ן' שערי בינה וזהו אומרו לא עשה הבל בעולם יותר מחמשים יום כנודע שהמדות נקראו ימים ור"ל שלא עלה למעלה מבינה ומיד נהרג:

*רבינו* יאודה שחיבר ספר חקת התורה וספר חקו' שמים ~כנראה~{במהדורת ווארשא: הנראה} במהרי"ק ז"ל סי' קע"ח זה הגאון ז"ל בזמן שהיו הגזרות בטולולה הרג את עצמו ואשתו וחמותו בקדושת השם. שלשת הקבלה סי' ס' ע"ב משם ספר יוחסין:

*אמ"ה* בודאי שידע שאם יפול ביד ההורגי' היו מתעוללים בהם ביסורין קשים להכריח' לכפור ולכן הרג את עצמו על דרך שנפל שאול על חרבו מטעם שכתבו התוספות ז"ל:

%% ענף הבלעת השם

*אמרו* חכמי המרכבה ז״ל אין שמותיו של הקב״ה נקראים בקדושה אלא מתוך מורשי לבו של אדם והכונה להם לומר שא{י}לו יוצאים בשפתיו הנה הם מתפשטים באויר והאויר בא לידי טומאה ונמצא שם שמים מתחלל לפיכך היה הכהן גדול מבליע השם היה מתחיל להזכירו בהוצאת שפתים ואח״כ משלימו בבליעתו ושמעתי כי ההבלעה היתה בתיבות ~האחרות~{רבינו בחיי שם: האחדות} שהיו אותיו׳ ההויה נזכרים בהם עם נקודם כגון אליהו הנביא ישעי׳ הנביא וכיוצא בו וזהו היתה ההבלעה וזהו פירוש מבליעין שאמרו חז״ל בפ׳ עשרה יוחסין {<קדושין עא:א>} שם בן י"ב אין מוסרים אותו אלא לצנועים וצנועים שבכהונה מבליעין אותו בנעימו׳ אחיהם הכהנים. והיה שם של מ״ב מזכירו בהוצא׳ שפתיו בנקודיו בתיבותיו המקובל. ולדעת האומר שהשם המיוחד היה מזכיר היה מזכירו גם כן בהוצאת שפתיו באותיותיו ובנקודו המקובל אע"פ שאין עיקר הקדושה בהזכרת שם ההויה אלא {רבינו בחיי: בנקודו} ומוסרת ביד חכמי האמת שאין מוסרין את השם אלא על המים שנאמר {<תהילים כט:ג>} קול ה׳ על המים. רבינו בחיי פ׳ אחרי מות {<ויקרא טז:ל>}:


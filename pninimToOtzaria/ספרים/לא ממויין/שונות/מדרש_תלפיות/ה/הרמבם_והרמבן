%% ענף הרמב"ם והרמב"ן

*הרמב"ם* ז"ל באגרת החמדה אשר חבר שבכל ארצות תימן התק{י}נו והיו אומרי' בקדיש בחייכון וביומיכון ובחיי דמרנא הרמב"ם ואומר{ים} כי גם היום בכל גליולת מזרח ביום שמחת תורה אומרי' פטיר' משה רבע"ה בפיוטים ואומרים גם כן ירחם ה' על נפש כבוד מורינו ורבינו כבוד המזרח נר המערב הרמב"ם ועל כבוד קדושת רבינו אברהם בנו ז"ל:

*ובספר* יוחסין כתב כי כשמת הרמב"ם ז"ל והלכ' השמועה באלכסנדריאה ומצרי' וירושלים קראו ~צים~{צום} וקרא ~החין~{החזן} תוכחות שבפרשה בחוקתי והמפטי' קרא ויהי דבר שמואל אל כל ישראל וסיים כי נלקח ארון האלהים: וישלחוהו לקבור בארץ ישראל ויהי בדרך ויקומו הלסטים על השלוחים ויבקשו לקחת הארון ולא יכלו כי אפילו שהיו הלסטים שלשים היתה המשא כבד{ה} עליהם ובראותם כן אמרו איש קדוש ויניחו השלוחי' ללכת לדרכם:

*שלשלת* הקבלה דף מ"ה ע"ב וז"ל וקבלתי מזקן אחד שזה המעשה ראה בקונטריס ישן והוא כי אביו של הרמב"ם ז"ל לא היה רוצה לקחת אשה ויהי לו כמו בחצי ימיו בא לו בחלום וצוה לו שיקח לו לאשה בת קצב פלוני שהיה עומד בעיר אחרת קרוב' לקורדובה והרב היה מהתל מזה החלום וירא לו זה החלו' פעמים רבות עד שבחר ללכת אל העיר ההיא: וגם שם חלם פעמים רבות זה החלום עד שלקחה ותהר לו ~והוליר~{והוליד} ממנה הרמב"ם ותקש בלדתה ותמת ואח"כ לקח לו הרב אשה אחרת ויהי לו בנים אחרים. והרמב"ם ז"ל היה קשה ההבנה מאד ומעט רצון היה לו בלמוד ואביו היה מכהו עד כי נואש ממנו וקוראהו בן הקצב ויגרשהו מביתו. והרמב"ם הלך לו לבית הכנסת וישן. ויקץ ומצא עצמו נהפך לאיש אחר. וברח מפני אביו וילך אל עיר שהיה שם הרב ר' יוסי בן מיגאש והתחיל ללמוד ממנו והפליג להתחכם אחרי הימים הרבים שב אל קורדובה ולא הלך אל בית אביו אך ביום השבת התחיל ללמוד ולדרוש ברבים עניינים נוראים ואחר הדרשה קמו אביו ואחיו וישקוהו ויקבלוהו בסבר פנים יפות:

*כתיבת* יד (מהר"י שמואל בן סיד ז"ל) הרמב"ם ז"ל נולד בחדש ניסן בשנת אלף תמ"ו לשטרות שהיא שנת דתתצ"ה ליצירה בעיר קרטובה ונפטר במצרים שנת אלף תקי"ו לשטרות שהיא דתתקס"ה ליצירה בחדש טבת ליל שני עשרים יום לחדש והיתה ישיבתו במצרים מ"א שנים והיו שנותיו שבעים שנה ועיין בשאלות בר צמח ז"ל כתיבת יד סימן ע"ב:

*והנה* חבר חיבורו בשנת דתתקל"ו ליצירה כמו שכתב הרמב"ם ז"ל בפרק עשירי {<הלכה ד'>} מהלכות שמיטה וז"ל ולפי חשבון זה שנה זו שהיא אלף ומאה ושבע לחרבן שהיא ~שבע~{שנת} ~ו~שמונים {ושבע} אלף וארבע מאות ל{מנין} שטרות שהיא שנת שש ושלשים ותשע מאות וארבעת אלפים ליצירה היא שנת שמיטה וכו' והיה באותו פרק בן ל"ד שנה זכותו יגן עלינו:

*אבל* אני ראיתי בספר תיקון יששכר דף פ"ז וז"ל אמר יששכר הואיל וכתבנו כאן לפי הענין מה שנמצא בספרי' שנעשה בפטירת הקדוש הרמב"ם אכתו' גם כן אני מה שמצאתי בספר ישן בזה הלשון נולד הרמב"ם ז"ל בשנת ארבע אלפים ושמונה מאות ותשעי' ושלוש וסימנם דתתצ"ג ליצירה וכשהשלים החיבור הנק' משנה תורה היה בן ל"ז שנים וחיה אחריו ל"ה שנה נמצאו כל שנותיו ע"ב ונפטר לחיי העולם הבא בסימן הנה אנכי בא אליך בע"ב הענן ונמצאת אותה שנה ליצירה דתתקס"ה וסימן פרטה האחרונה ימ"י בני אב"ל ע"כ ונראה לי שכוונת זה הסימן בנ"י עולה ס"ב ואב"ל שלשה אותיות שהם ס"ה:

*עוד* שם ז"ל כתב ה"ר דא"ד ז"ל כתב רבינו סעדיה ז"ל שבת שיהיה בו הספד לחכם מפטירין בו גלה כבוד מישראל: וכתוב בתשובה שאלה לה"ר שמואל בר גרשון ז"ל ומה שהוגד לך כי כשנפטר הרמב"ם ז"ל שנכנסו הקהל לבית הכנסת וקראו ברכות וקללות והפטירו בנביא משה עבדי מת גם אנחנו שמענו כן גם אבא מורי ז"ל כתב בהלכות אבלות ששמע כשנפטר רב ~שרידא~{שרירא} גאון ז"ל אביו של רבינו האיי ז"ל קראו באותו שבת יפקוד ה' אלהי הרוחות לכל בשר איש על העד' והפטירו ויקרבו ימי דוד למות ובמקום ושלמה ישב על כסא דוד אביו קראו והאיי ישב על כסא שרירא אביו ותיכון מלכותו מאד ע"כ:

*כתיבת* יד ממוהר"ר שמואל זל"הה בספרו וזה לשונו הראב"ד ז"ל היה יותר גדול בשני' מהרמב"ם ז"ל וכן מצאתי כתוב בשאלות בר צמח ז"ל ומה שאמרתי מתי היה הראב"ד ז"ל ומתי היה רבי ן' עזרא דע כי כלם היו בזמן אחד ובזמן רבינו יעקב הצרפתי ז"ל בן בתו של רש"י ז"ל והיו ישישים בימי רבינו משה ז"ל כי כן מצינו באגרת ששלח רבינו משה ז"ל לרבי שמואל אבן תבון ז"ל ובפירוש קהלת עשה חרוזים רבי אברהם ן' עזרא ז"ל והשלים כך לחשבון היודעים תעודת שעשועים תשע מאות יש עם אלפים ארבעה. ובתשובה להראב"ד ז"ל מצאנו שאמר על רבינו משה ז"ל הוא נער ואנחנו ישישים ואומרים כי רבינו משה ראה ההשגות שהשיג הראב"ד ז"ל עליו ובלשון הזה אמר מימי לא נצחני אלא בעל מלאכה חכם אחד כך שמעתי אבל לא ראיתי כתוב כן בשו' מקום אבל ראיתי שהרמב"ם ז"ל כתב ז"ל בא לפני תלמיד א' שלמד מפיו הרב ר' אברהם ז"ל הרב הגדול אשר בפיש"קריש ז"ל ע"כ וכו':

*ספר* נחלת אבות לכמוה"ר יצחק אברבנאל ז"ל על משנת יפה שעה אחת של קורת רוח וכו' פ"ד {<מסכת אבות משנה י"ז>} על שאלה אחת ששאל רבינו מאיר בר טידרוס הלוי ז"ל לחכמי לוניל וז"ל והשיבו ה"ר אהרן תוכחת מגול' על אשר שלח ידו פיו ולשונו במשיח ה' הוא הרב הגדול הרמב"ם ז"ל וביאר מעלת חכמתו ויוקר משפחתו שהיה מזרע ר' הקדוש ועיין שם:

*ראיתי* בקונטיס הרמב"ן ז"ל בזקנותו בחר ללכת לארץ ישראל למות שם ובלכתו בקשו ממנו תלמידיו שיניח אליהם אות וסימן לדעת יום פטירתו מן העולם ויאמר אליהם בזאת תדעון כי ביום פטירתי ~תקבע~{תבקע} מצבת הורתי הנקברת בעיר הזאת במחצית ארונ' ובתוך הבקע תראו כדמות מנורה מצויירת וילך לו הרב אל ארץ הצבי ויהי אחרי שלשה שנים לנסיכת הרב מצא תלמיד אחד מהם המצבה נבקעת והמנורה מצויירת בה ונתפשט הדבר לכל בני הגליל ויתאבלו עליו. ונשמ{ע} אח"כ שנקבר הרב ז"ל על דרך ביאת גאולים שיהיה לעתיד לבא בעזרת האל: שלשלת הקבלה דף נ"ו ע"ב:

*אמ"ה* מה שידע הרמב"ן ז"ל שבהפטר מן העול' יראו מנורה מצויירת בתוך קבר של הורתו סוד ה' ליראיו והצדיקים בהתקרבם אל הזקנה דעת' מתוספת עליהם ורוח הקודש מתנוצץ בפיהם וטעם היותר רואים מנורה יותר מענין אחר דאיתא בזוהר שהצדיקים מאירים בגן עדן בשמים ככוכבים כלבנה כשושנים כמנורה של מקדש וכו' ואם כן בראותם צייור מנורה הוא רמז שכבר נסתלק מן העולם ונכנס בבחינה מאיר כמנורה ועל היותו גדול בחכמת הקבלה בידיעת שבע ספירות הבנין אשר שבע נרותיה שבמנור' המקדש היה רומז לזה נקט מנורה כי ידע כי כן יאיר מן הדין:

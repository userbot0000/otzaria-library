%% ענף הבדלה

*תקונא* נ״ט {<צג:א>} בראשית {<ישעיהו סו:טז>} כי באש ה' נשפט דאינון כתנות עור דצריך בהון הבדלה כד אמרי ישראל בורא מאורי האש ואמרין המבדיל בין אור לחשך חשך ~אותם~{תיקוני הזוהר שם: אוכם} כתנות עור דיליה אוכמין וכו':

*סוד* ההבדלה של מ״ש ומסוגלת לשמירה ולהצלחה ולפרנסה ולכל דבר שבעולם:

*קודם* כל יאמר הפיוטים כאשר חפץ ואח״כ אליהו הנביא שכתוב בסידור של ספרדים ואחר כך אלהינו ואלהי אבותינו עד מבשר אתן. ואחר כך תחזור ותאמר אליהו הנביא ק״ל פעמים בזה הסדר שעולה כמנין אליה״ו הנבי״א עם עשרה אותיות:
א׳ פעם אחד:
ל׳ שלשים פעמים:
י' עשרה פעמים:
ה׳ חמשה פעמים:
ו' ששה פעמים:
ה׳ חמשה פעמים:
נ׳ חמישים פעמים:
ב׳ שני פעמים:
י׳ עשרה פעמים:
א' פעם אחד:

*עוד* עשרה פעמים כנגד עשרה אותיות של אליהו הנביא שעולה בין הכל כמנין ק״ל בסוד והקו״ל ק״ל יעקב שיגבור על הקליפות אשר הם בסוד הנה ה׳ רוכב על עב ק״ל וכו׳. ואחר כך יבדיל כהלכתו ויאמר אחריו ויתן לך אלהים וכו׳ עד ה׳ עוז לעמו יתן וכו׳ שיר למעלות אשא עיני אל ההרים וכו׳ המבדיל וכו׳. ואחר כך יאמר הפרשה של השבוע עם ההפטרה שיבא בעזר׳ האל ויקשור מעתה נפשו בשבת שיבא וכו'. ופרשת וישלח יעקב עד מאה קשיטה. מסוגלת לשמירה ולחן ולחסד רבינו הקדוש יוכיח:

*ופרשת* המן כולה ~מסיגלת~{מסוגלת} להצלחה ולעושר: ופיטום הקטרת שמבואר במשנה סודו: ופרשת העקידה להכניע הקליפות שלא יקטרגו עליו כל ימי השבוע לפי שבמוצאי שבת הם יוצאים. ו׳ פעמים לישועתך ~קייתי~{קויתי} ה׳. ששה פעמים ויעקב הלך לדרכו עד מחנים: עשרה פעמים יברכך ה׳ וישמרך. ה' פעמים המלאך הגואל. מכ״י~.~{:}

*אסור* ~לשתית~{לשתות} מים קודם הבדלה ואם שותה ימות באסכרא והוא הדין בין השמשות של מוצאי שבת. ואם היה אוכל על שולחנו בסעודה ג׳ ונמשכה סעודתו עד הזמן הראוי לומר הבדלה אזי יכול לשתות: אסור למזוג כוס של הבדלה: הנהגת אדם {<פרק כג'>}:

*יאמר* קודם הליכתו מבית הכנסת במוצאי שבת ומשמע ודומה ומשא. בראשית ברא אלהי׳ ולכל היד החזקה אשר נדפסו במעמדות בסידור עד אמר ר' חנינא וכו׳:

*לוחות* הברית ז"ל {<צט:א>} כתב יתחיל לערות בכוס של הבדלה כשמתחילין הנה אל ישועתי והולך עד שמגיע למעיני הישועה אזי שופך על כל גדותיו עד שיזול היין ~עד~{לוחות הברית שם: על} שפת הכוס:

*כשמריח* האדם בהדס במוצאי שבת אם הריח ובא לו תכף הריח מיד בהריחו אז כידוע שנפשו קרוב לחוטמו יושבת ואם מתאחר להריח אזי הנפש רחוק מחוטמו כי לפעמים יורד נפשו למטה ברגליו יבדיל ההבדלה מעומד ובניגון טיב ויפה: הנהגת האדם {<פרק כד'>}: אמ״ה המקובלים כתבו שצריך מיושב~.~{:}

*במוצאי* שבת מיד אחר יציאת{ו} מבית הכנסת קודם שיבדיל יקפ~י~ל הטלית כי היא סכנה גדולה משום כי אם אינו ~מקלפו~{מקפלו} מיד במוצאי שבת אחר יציאת{ו} מבית הכנסת אזי הקליפות מתדבקים בטלית אכן אם שכח בדיעבד ולא קיפל מיד במוצאי שבת אזי למחר בבקר כשמניח הטלית יקח הטלית וינער אותו מכל צד לארץ:

*ומה* שתיקנו חז"ל לומר ארבעה הבדלות שהם {בין} קודש לחול ובין אור לחושך ובין ישראל לעמים ובין יום השביעי לששת ימי המעשה כנגד ד' קליפות הרמוזי׳ בפסוק {<יחזקאל א:ד>} והנה רוח סערה באה מן הצפון ענן גדול ואש מתלקחת ונוגה לו סביב~.~{:}

*מברך* על הנר במוצאי שבת וסוד הענין כי כל  הקליפות וכל הקטרוגים כלם נחבאו במערו' צורים ובמצולות ים ותשאר הממשלה לכנסת ישראל ולזה ישבות אש של גיהנם ביום השבת וביציאת השב' כשישראל משלמים סדריהן יצאו כל מקטריגים כל אחד לממשלתו וכדי שלא יחריבו העולם בצאתם צריכים אנן להראות להם שאע״פ שיצא השבת עדיין הם תחת ממשל׳ האדון היחוד יתברך וכפופים וכפותים למאמרו ולעשות רצונו וזה טעם שאומרים שיר פגעים כי הוא יועיל לכוף כל המקטרגים ואומר אחריו סדר הקדושה לתת כח וקדושה לשכינה למשול על הכל וטעם ~ומלכיתו~{ומלכותו} בכל משל' ואחר שעשינו זאת הכונה בדבור עושין ג"כ בפועל וזה כי הנר רומז לשכינה כי היא נר מערבי ונכוף אצבעותינו לפני הנר לרמוז כי כל הכחות כלם כפופים תחת השכינ׳ וממנה יהיה להם אור ואין להם ממשלה אלא ממנה וכבר ידעת כי האצבעות עומדים ברום עולם פני האצבעות רומזים למדות העליונות שעליהם אמר הכתוב {<שמות לג:כג>} ופני לא יראו ואחורי האצבעות רומזים למה שאחרי השכינה שהם מרכבת השכינה סוד ארגמ״ן והצפרנים רומזים לקליפו׳ ולזה אין מראין לפני הנר אלא אחורי האצבעות שהם סוג המרכבה בסוד וראית את אחורי ופני לא יראו ונכוף אחורי האצבעות גם הצפרנים שהם סוד הקליפו׳ לפני ~איר~{אור} השכינה ומברכין בורא מאורי האש ר"ל בשעה הזאת במוצאי שבת שיצאו מנוקבא דתהומא רבה שהיו מתחבאים שם כאילו באותה שעה נבראו אמנם עדיין הם תחת ממשלת השכינה ואינם אלא מאורי האש לא שיש להם ~איר~{אור} מעצמן לעשות רצונם וכל זה מבואר בס׳ הזוהר פ׳ ויקהל:

*טעם* בשם רבי יעקב בן יקר ז״ל מה טעם מריחין הבשמים במוצאי שבת מפני שבשבת שובת אש של גיהנם ואינו מסריח ובמ"ש חוזר גיהנם ושורף ומסריח לפיכך מריחין בשמים להפיג ריח רע אבל ליום הכפורים וביום טוב לא מצינו שביתת גיהנם ע״כ ומה שמריחי׳ ההדס יותר מכל מיני בשמים לפי שההדס רומז לצדיק סוד נשמה יתירה: והבן זה. שם דמ״ו{:}

*רבינו* בחיי פ׳ ויקהל {<שמות לה:ב>} דף קכ"ז ע"ב תקנו לנו רז״ל במצות ההבדלה במוצאי שבת שהוא תחלת התר המלאכות לברך על האש בורא מאורי האש לפי שהאש תחלת המלאכות במעשה בראשית וכענין שכתוב ביום ראשון ויהי ~איר~{אור} והנה ארבע ברכות ההבדל׳ רשומות שם לכל משכיל. ברכת היין רמוזה היא בפסוק בראשית במלת הארץ שהוא הגן והגפן בגן והוא היין המשומר~:~ בענביו מששת ימי בראשית:

*ברכת* עצי בשמים רמוזה במלת ורוח אלהים כי הריח באמצעות הרוח והוא ~שאמר~{רבינו בחיי שם: האויר} שישאף האדם האויר ויכניס אותו בחוטמו והוא ממה שידוע כי הרוחות מניעות הריח. מאורי האש נאמר יהי אור. המבדיל בין קודש לחול נאמר ויבדל אלהים בין האור ובין חחשך והבן זה עכ״ל:

*אמ"ה* בזה מתישב למה מקדשין בפת כשאין יין ואין מבדילין בפת כשאין יין ועיין בב״י בהלכות שבת סימן רצ״ו. אמנם כיון דיין להבדלה בא לרמוז על יין המשומר כדברי הרב ז״ל א״כ א״א הרמז כי אם ביין דוקא ולא בפת ואף ע״פ דכשאין יין מבדילין בשכר או במשקין אחרים חוץ ממים אם הם חמר מדינה מיהו כיון שהם חמר מדינה יש קצת מהרמז ליין המשומר מה שאין כן הפת ובשאלות ותשובות אשר לי הארכתי על זה עי״ש. והמבדיל על היין במוצאי שבת הרי הוא מנוחלי עולם הבא כדאמרינן במסכת פסחים וכו׳ שהנה כיון שיין הבדלה רומז על יין המשומר לכן המשייר מקדוש להבדלה לרמוז על יין המשומר נוחל עולם הבא כדי שיזכה ליין המשומר ולמדנו מזה כשם שהיין היא רפואה ראשית לחולאי הגוף כדאמרי׳ בבתרא כך יין של מצוה הוא רפואת הנפש כמדובר:

*אין* מברכים במוצאי יום הכפורים על נר ששבת והטעם הוא מפני שמלת השטן עולה שס״ד וימות השנה הם שס״ה מפני שאין לשטן שום שולטנות ביום הכפורי׳ ואנו מברכים בורא מאורי האש בכל מוצאי שבת מפני שנכנסים אז ימי החול לשלוט וכולם נאחזי׳ מן הגבורה דהיינו האש ולכן אנו מברכים אל הבורא שבראם כי הוא אלהינו ואין לנו חלק בהם ולכן עכשיו ביו״הכ שלא היה שום שולטנות אין ראוי לברך על האש מחדש שהוא גופא דע״ז כדי שלא יתגבר על אור ששבת שכבר נכנע אל הקדושה: נגיד ומצוה.

*פרקי* ר"א פרק עשרים אם אין לאדם אש להבדיל פושט ידו לאור הכוכבים שהוא של אש ויסתכל בצפרניו שהן לבנות מן הגוף ואומר ברוך מאורי האש ואם נתקדרו השמים תולה אבן מן הארץ ומבדיל ואומר ברוך המבדיל בין קדש לחול. רבי אליעזר אומר לאחר ששותה אדם כוס של הבדלה מצוה להטיל מעט מים בכוס של הבדלה ושותה:

{השמטות מאות הה"א: תוספת_שנמצאת_בהשמטות}

כתיבת יד בסוף ההבדלה תעשה צורת שדי על ראשך ביד ימינך ותכניס אצבעות ימינך החמשה בנקב הנחיר החיצון השמאלי באומרך הנני נותן לו את בריתי שלום ולא יחסר לך לחם ומזון לא בגד ושמלה וזה הסוד תעשה לבדך ואנו עושים כן והם {נ}צבים ~נקומתם~{במהדורת ווארשא: בקומתם} וככה תעשה לבנך ולבני בניך ואם ככה תעשה אתה בבית בע"ה ~הרא'~{תראה} נפלאות עכ"ל:




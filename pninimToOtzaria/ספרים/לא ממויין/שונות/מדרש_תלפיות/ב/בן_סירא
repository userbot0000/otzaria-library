%% ענף בן סירא

*בן סירא* היה בנו של ירמיה שנולד לו מבתו כנראה בכתובות ונולד זה האי׳ אשר היה חכם וגדול וחבר ספרים ומשלים וחידות ובפרק החובל {בבא קמא דף צב' ע"ב} קורא בכלל כתובים ספר בן סירא הזה: וכן נמצא אז ספרי בן לענ׳ וספרי המיר׳ הנזכרים בירושלמי פ׳ חלק {פרק י' הלכה א' דף נ' ע"א} וכן ספר בן תגלה ובמס׳ סנהדרין {דף ק' ע"ב} קאמר ~הקורה~ {הקורא} בספרים החיצוני׳ ומזכיר בכללם ספר {בן} סירא והמסקנה דברי טובים שיש בו קוראין וכו׳:

*בן* סירא הוא יהושע בן סרק בן בנו של יהושע בן יהוצדק הכהן הגדול והוא חיבר משלים וחידות ונמצא מהם מוזכרים בגמרא הגם כי ראיתי מדרש אומר ~כי~ {ש}בן סירה היה בנו של ירמיה (שלשלת הקבלה דף ק״א ע״ב):

*אמ״ה* אפשר שהיו שני בן סירא שחיברו משלים וחידות ועל שם הראשון שהיה נקרא בן סירא וחיבר משלים וחידות קראו לשני שגם הוא חיבר כמהו משלים וחידות בשם בן סירא:


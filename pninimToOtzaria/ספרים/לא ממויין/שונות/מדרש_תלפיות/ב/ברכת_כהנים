%% ענף ברכת כהנים

*רש"י* ז״ל בסוף קדושין הברכה שהיו הכהנים מברכי׳ לישראל היתה בשם של י״ב:

*ציוני* פ' נשא יברכך ה' וישמרך הברכה מלמעלה מאת השם הגדול מגולו{ת} עליות לגולות תחתיו' עד כנסת ישראל שהוא השמירה: יאר ה׳ פניו ר״ל השם הגדול שהם פנים מאירים לשאינן מאירים שם:

*ויחנך* תשא חן בעיניו הוא החן הגדול המאיר לעולם ~בענין~{כענין} שנאמר {בראשית רבה פרשה ט' סימן ד'} עולמי עולמי הלואי ~ו~תהא מעלת חן לפני {ב}כל ~שעה~{עת}: ויקרא עולמי עולם השפל בשעה שעושין רצונו של מקום{.} והאומר שקרא לשכינה עולמי אינם טועים. ישא ה' וכו׳ כתב מאירת עינים רומז לכתר וישא מלשון סילוק כמו ישא פרעה את ראשך מעליך ופניו לשון כעס כמו {שמואל א' א' יח'} ~ופניו~{ופניה} לא היו לה שהם פנים של זעם שהוא הפחד כלומר ה״כ יסלק מעליך כח הפחד ~וישלם~{וישם} לך לצורכך כח השלום עכ״ל:

*ישא* ה' פניו אליך על דרך וישא פניו אל ה{ש}מים ממעל שהוא השכינה. {(}ס״א~.~ הבינה{)} כי אחרי ~מאיר הפעם~{האיר הפנים} ונתייחדו דו פרצופים ישא ויעלה העטרה לתפארת אשה לבית בעלה מתזנה מנכסיו ויעלה השכינ' לתפארת ישראל וזהו וישם לך שלום כי השלום שלם בביתו ויהיו כל ~המרות~{המדות} האלו נשלמים ~וכו׳.~ ושמו את שמי ר״ל שמי הגדול ואני אברכם זה כבוד השכינה שם:

*צחצחיה* בגימטריא יאר כי הוא כהן גדול ברקיע והוא עולה לדוכן לפנים מהפרגוד ומברך את ישראל ושכינה שורה על ידיו וצופה הקב״ה ומביט מבין ידיו לברך את ישראל שנאמר הנה זה עומד אחר כותלינו משגיח מן החלונות מציץ מן החרכים צחצח״יה בגמטריא בגו"ר כי כשיבחר הקב״ה בנביא וישרה שכינתו עליו יתר שר הפנים עליו זוהר שכינה ויהיו פניו מצוחצחות ומאירות כשמש כדי שיגורו ממנו אנשי העולם. צחצחי״ה בגימטריא הרא״ה כי הוא מצוי יותר והראה לנביאים {יותר} ממלאך אחר והוא הראה למשה קשר של תפילין והראה לישראל על הים יותר ממה שראו הנביאים אחר כך. צחצחי״ה בגימטריא הדבר כי כשהדבר בא לנביא תחלה קורא{ת} לו בת קול: בת לשון מדה כמו {מלכים א' ז' כו'} אלפים בת {י}כ{י}ל והוא שולט מדת הקול לנביא מרצון הבורא ומצדו:

*זוהר* חדש כשהכהנים מברכים את העם אם ישראל זוכים אז האצבעות מזוקפים מעצמן כי הם שמחים {כ}נגד השכינה ואם אינם זוכים אז האצבעות כבדי׳ ובדוחק יכול לזקוף וכן מצינו במשה שהיו חוטאים באותה שעה כדכתיב לפני זה {שמות יז' ז'} על ריב בני ישראל ועל נסותם לכך {שם ח'} ויבא עמלק לכך {שם יב'} היו ידי משה כבדים ~על~{עד} שיקבל עליו עונש ומה העונש {שם} ויקח{ו} ~ה~אבן וכו׳:

*ספר* הבהיר אסור לעמוד בנשיאות כפים יותר משלש שעות שלא להטריח כלפי מעלה אלא כדי ג׳ ברכות יברכך יאר ישא דהיינו ברכה ושעה אחת כנגד אברהם ב׳ כנגד יצחק ג׳ כנגד יעקב וכו׳:

*אמ"ה* מכאן יש צד סייוע למקומות שאין עולים הכהנים לברך כי אם בשבת בלבד ויש מקומות בראש השנה ויום הכפורים בלבד אפשר כדי שלא להטריח כמדובר:

*הנה* מטתו שלשלמה ששים גבורים סביב לה: ששים אותיות שבברכת כהנים. מ׳ {רבה} פ׳ ~קרח~{נשא פרשה יא' סימן ט'}:

*יכוין* מאד בברכת כהנים וכשהשליח ציבור אומר אלהינו ואלהי אבותינו ברכנו בברכה יאמרו העם מזמור אלהים יחננו~:~ ויראה בהמנורה{:} כשאומר ברוך אתה ה' הטוב שמך ולך נאה להודות יכרע בברוך כריעות הגוף: ובאתה כריעות הראש ובה׳ יזקוף ב׳ זקיפו׳ דהיינו הגוף והראש הנהגת האדם:

*כוונות* (דף ס״א ע״א) כשהיו יוצאים מפי הכהנים ס׳ אותיות של ברכת הכהנים היו פורחי׳ ברקיע וס׳ ממונים על כל אות טעם שיש בהם ס׳ אותיו׳ כנגד ס׳ רבוא של ישראל:

*שפתי* כהן פ׳ שמיני {ויקרא ט' כב'} וישא אהרן את ידיו אל העם ויברכם וירד מעשות החטאת {ו}העולה והשלמים לפי שהקריב ג׳ דברים חטאת עולה ושלמים לכך ברכם ברכת כהנים יברכך ה׳ וישמרך שישמרך מן החטא זהו נגד חטא שלא תחטא עוד: יאר ה׳ פניו אליך נגד העולה שאחר ~שלכן לכו~{במהדורת ווארשא: שלבן לבו} מהרהור הוא בהארת פנים ועולה בא ג״כ על הרהור. ישא ה׳ פניו אליך נגד שלמים ופירוש ישא כמו {בראשית מג' לד'} וישא משאת מאת פניו כמו אדם שמקבל ממנו מתנות ופירש לי שלומותיו וזהו וישם לך שלום:

*טעם* ברכת כהנים בנשיאות כפים הכהן {כי} הוא תחילת הבנין והוא משפיע לכל השש קצוות אשר תחתיו כי הוא המשפיע על כן נצטוו הכהנים לברך את ישראל בנשיאות כפים בעשרה אצבעותיהם ולהאציל מהם במספר עשר ואמרו בספר יצירה עשר ספירות כנגד עשר אצבעות חמש כנגד חמש. רקנטי{:}

*יש* להזהיר החזנים ולהודיע מה שכתב בזוהר פרש' נשא כשאומרים ברכת כהנים כשאומר יברכך ה' יטה החזן ראשו מעט כלפי ההיכל וכשאומר וישמרך ישא פניו לאסתכלא לצד ימין תחילה והטעם לעורר מידת החסד וכשיאמר יאר י״י ~ישא~{יטה} ראשו מעט כלפי ההיכל. וכשאומר ויחנך יהיה פניו נגד שמאל {ו}כשיאמר ישא י״י פניו נגד ההיכל. אליך נגד ימין וישם לך נגד שמאל שלום באמצע. וסי' יש״א {ר"ת נוטריקון} י״מין ש״מאל א״מצע ואם ח"ו החזן מסתכל בשמאל תחלה הוא מעורר ח״ו דין על הצבור קיצו׳ ל"ה ~דמ״ב~{דף נו' ע"א}:

*רבינו* בחיי ז״ל פ׳ נשא כה תברכו את בני ישראל את לרבות מלאכי השרת שגם הם מתברכי׳ בנשיאת כפים:

*אמ"ה* הכהנים במדת החסד וכיון שהמלאכים מעלים והם למטה מהם לכן מושפעים גם הם בברכת כהנים:

*כתיבת יד* וז״ל כה תברכו וכו׳ יש שואלים למה היה מועיל ברכת כהנים אם לטובים הרי כבר נאמר אם {ויקרא כו' ג'} בחקותי תלכו ונתתי גשמיכם בעתם ~ובפרשה~{ובפרשת} כי תבא {דברים כח' א'-ב'} והיה אם שמוע תשמע בקול ה׳ אלהיך ובאו עליך כל הברכות האלה והשיגוך ואם לרעים הרי כבר נאמר תוכחה ראשונה ושניה: ומתרצי׳ לעולם לצדיקים וכשמתברכים מפי כהנים אז ~הם~{אם} אדם שמקלל את הצדיקים מי שיש לו מזל לקללותיו מתקיימי׳ אפילו לצדיקים ולזה מועלת ברכת כהנים לצדיקי׳ שלא תשלוט בהם קללת הרשעים כי ברכת כהנים מבטלת הקללה ע"כ:

*אמ"ה* אמרתי תשובה על זאת ומצאתיה בספר לב ארי׳ ז״ל דברכת כהנים הם ברכו׳ על בני חיי ומזוני דאינן תלויים בזכות אלא במזל יברכך ה׳ בבני׳ וישמרך בבנות כאחז״ל וכו׳ ויחנך בממון דהיינו מזוני וישם לך שלום באבריך דהיינו חיי וכו׳ והנה ברכת כהנים מועיל לבטל המזל ויזכו לבני חיי ומזוני ע״כ ולא נהירא משום דבברכות שבתורה אם בחקותי תלכו וכו׳ שם הזכיר בני חיי ומזוני ונתתי גשמיכם מזוני: ושכבתם ואין מחריד והשבתי חיה רעה חיי והפרתי אתכם והרבתי אתכם בני הרי שבעשותם רצונו יתברך זוכים לאלו וא״כ ברכת כהנים למה. על כן נראה לפרש דברכת כהנים מועיל כשהעולם מחצה עונות ומחצה זכ{ו}יות שאז אינן ראוים לעונש כיון שאין רובם עונות ואינן ראוים לברכה כיון שאין רובם זכיות והרי הם תלוים ועומדים ועל ידי ברכת כהנים שהיא מצו׳ עשה שמקיימים מכריע השק{ו}ל לצד הזכ{ו}יות והעולם נידון על רוב זכיות כמו שאמרו חז״ל ואז נשפעים ברוב טוב:

*עי"ל* מדתו של הקב״ה לתת תוספת על העיקר ותוספתו של הקב״ה מרובה על העיקר כאחז״ל לכן ברכות שבתורה הם בתנאי אם יהיו צדיקים וברכת כהנים הם התוספת והם יותר מרובות שבברכות אלו יש בהם כפלי כפלים מהברכות המפורשות כמו שפירשו בהם חז״ל וכל דבר הנאמר בקצור ניתן להדרש כל מה שיכול האדם לדרוש דלעולם דברכת כהנים הם כשהם צדיקים דמלבד ברכות שבתורה שהם העיקר ברכת כהנים הם התוספות:

*אך* מדברי המדרש משמע דברכת כהנים הוא כדי להלחם נגד הפורעניות וז״ל בפרשה נשא {במדבר רבה פרשה יא' סימן ט'} דף רמ״ה ע״א יברכך ה׳ וישמרך ויאר ה׳ ישא ה׳ כלם אחוזי חרב מלומדי מלחמה שהם נלחמים {כ}נגד כל פורעניות ~שבעולם~{שבתורה} איש חרבו על יריכו שאפילו אדם רואה בחלומו כאלו חרב מחתכת ביריכו מה יעשה ישכים לבית הכנסת ויעמוד לפני הכהנים וישמע {ב}ברכת כהנים ואין דבר רע מזיקו לפיכך מזהיר את הכהנים ואומר להם כה תברכו: עכ״ל{:} ויכולים לומר שכונת המדרש לומר דברכת כהנים הוא כשהם צדיקים אך אין צדיק בארץ אשר יעשה טוב ולא יחטא ואם על איזה חטא שעשה ראוי לבא עליו איזה גזרה רעה ומראין לו בחלום וברכת כהנים מבטלתה וזהו אומרו שהם נלחמי׳ נגד כל פורעניות שבתורה וכדפרישית שהם צדיקים אך נתחייב איזה ~ו~פרטי אחד מהפורעניות שבתורה על איזה חטא שחטא ברכת כהנים מבטלו והוא שמראין לו בחלום ועומד לפניהם כדמפרש ואזיל:

*אך* כפי הדרך הראשון דברכת כהנים הוא לבטל המזל דבני חיי ומזוני לאו בזכותא תליא אלא במזלא ועל ידי ברכת כהנים מתברכים גם על בני חיי ומזוני. קשה טובא מרבי אלעזר בן פדת {תענית דף כה' ע"א} שאמר ליה הקב״ה להחריב את העולם ולחזור לבנותו ואולי יפול במזל דמזוני ומה כל החרדה הזאת כיון שהיו כהנים מברכים לזכו׳ לאדם על מזוני כמדובר:

*אמנם* נראה לתרץ דאם ברכת כהנים היו מזכהו לגבור על המזל ולהיות לו מזוני היה לרע לו אז לא היה מועיל לאדם ברכת כהנים לבטל ממנו המזל דברכת כהנים היה להטיב ולא להרע וזה כיון שאם זוכה למזוני חוטא עמהם לא היה פועל לזה ולא כלום דהנה מדתו יתברך שמו מצד חסדיו הרבים שאם אדם עני היה בטבעו לפזר לצדקה אם היה עשיר חושב לו הקב״ה כאילו היה לו ופיזר מעותיו לצדקה ומקבל עליה שכר ועוד לו שאפילו שאם בעודו עני אומר מי יתן שיהיה לי ממון לתת לצדקה וכפי האמת יודע הקב״ה שאלו היו לו לא היה נותן עכ״ז חסדו הגדול הוא לחשוב לו אותה מחשבה למעשה אעפ״י שגלוי לפניו שאם יבא הממון בידו לא היה עושה כלו{ם} ולאיש כזה אינו מועיל לו ברכת כהנים לבטל מזלו של עוני ולהכניסו במזל דמזוני לפי שהוא רע לו שכיון שיש לו ממון ואינו עושה ענוש יענש במשפטי גיהנם ולכן טוב לו שיהיה עני ויזכה במצות הצדק׳ במחשב׳ בלבד כמדובר ושמעתי מהחכם השלם ה״ר יצחק עמנואל ז״ל בישוב הקושיא דאיך ולמה לרבי אבהו שהיה עשיר מופלג הראו לו י״ג נהרי אפרסמון {בראשית רבה פרשה סב' סימן ג'} ולרבי אלעזר שסבל כמה ענייות אחזוי ליה גם כן י״ג נהרי ובחיבור אחר פרשתי אני דגבי ר׳ אלעזר היה יתרון משום דקאמר דאחזוי ליה י״ג נהרי דמשכי[^א] אפרסמון מה דלא קאמר ברבי אבהו דמשכי רק י״ג נהרי אפרסמון דמשמע נהרים מקובצים ואינן מושכים שהוא דבר דלא פסיק לעולם אבל הוא ז״ל פירש שמדתו של ר' אלעזר היה על צד הקמצנות מדקאמר כשאחזו ליה י״ג נהרי ותו לא נמצא שאם היה לו ממון לא היה מפזר כרבי אבהו ולזה אינו מהתימה דסבל ענייות ואחזו ליה י״ג נהרי בלבד כרבי אבהו ע״כ ובזה נסתלק הקושי איך ולמה לא היה תועיל לרבי אלעזר ברכת כהנים להוציאו ממדת העניות ולהכניסו במזוני משום שהיה לרע לו לפי שאין מדתו לפזר ובברכת כהנים אינו בא להרע כי אם להטיב כמדובר:

*כה* תברכו את בני ישראל את לרבות מלאכי השרת אמור להם לכלם מעלה ומטה:

*אמ"ה* מכאן תלמד עונש מי שאינו חולק כבוד לכהן לקדשו לכל דבר שבקדושה כאילו אינו חשוב בעיניו עליונים ותחתונים כיון שעל ידו מתברכים והוא מבזה אותו במנוע ממנו הכבוד תדע מה עונשו ובפרט היות הכהן דוגמתו של כהן של מעלה שהוא מתברך ומקבל הברכה מעצם הרחמים העליונים ומברך לכנסת ישראל עיין יותר באורך ר׳ בחיי ז״ל ~פרשה~{פרשת} נשא:

*בשם* ה״ר יצחק הזקן בעל התוספות אמרו שאין כהן נושא את כפיו אלא א"כ נשוי ע"כ נראה שיש עיקר לזה לפי שאין האדם שלם בלא בת זוגו ואינו ראוי לא לברך ולא להתברך (ר׳ בחיי ז״ל פ׳ נשא):

*אמ״ה* דברי הרב ז״ל יהיו לברך יחידי אינו יכול כיון שאינו ~נשאוי~{נשוי} אבל אם כהנים אחרים נשואים יכול לברך כיון שאין {ברכת} ישראל תלויה בו שהרי שאר הכהנים מברכים להם ומדברי הרב ב״י ז״ל בהלכות נשיאות כפים משמע שכיון שנתמלא זקנו יכול לישא כפיו אפילו יחידי וכו׳ אע״פ שאינו ~נשאו~{נשוי}:

*ספר* לב אריה משם בעל ווי העמודים ברכנו בברכה המשולשת בתורה למה הזכיר המנין שמשולשי׳ הם אלא כתב המרדכי פ״ק דברכות גבי אפילו עטרות ודיבון פירש רש״י ז״ל שאין בו תרגום וצריך העברי לקרוא שלשה פעמים והנה ברכת כהנים אין להם תרגום כמבואר בפוסקים וצריך לקרואתם שלשה פעמי׳ במקרא וזהו משולשת בתורה עיין בספר לב אריה פרשה נשא דף צא ע״ג טעם אחר:

*אמ״ה* נראה לי דאמרו בברכת כהנים משולשת בתורה משום שמתחלקת לשלש׳ אחד ברכה לישראל מפי הכהנים ב׳ ברכה לישראל מפי הגבורה שמסכים עם הכהנים כדכתיב ואני אברכם. ג׳ ברכ' לכהנים מדכתיב ואברכך מברכך כדאמרינן במסכת חולין פ״ג {דף מט' ע"א} רבי עקיבא אומר למדנו ברכה לישראל מפי כהנים מפי ~ה~גבור׳ לא למדנו כשהוא אומר ואני אברכ׳ הוי אומר כהנים מברכים לישראל והקב״ה מסכים על ידם ברכה לכהנים מנא לן אמר רב נחמן בר יצחק מואברכה מברכך ע״כ לזה אמר משולשת בתורה וק״ל. ופשוטן של דברים שהם בג׳ פסוקי׳ וזהו המשולשת וכו׳:

~שייך לענף ברכו: *במדרש* מה רבו מעשיך ה' וכו' מפי המלאכים כמדובר:~

*ענין* הגבהת כפים בברכת כהנים בקרבן שבת דף ל״ד ~ע״ג~{ע"ב} הגבהת כפים זו כדי לעשות עיני' ללאה העליונה העומדת אחורי העורף במקום קשר של תפילין ועל ידי זה שהידים נדים ונדים וכהנים מגביהים ידיהם גורמים שגם ידים עליונים מגביהים ויוצא מהם אור גדול ועל ידי זה יש לה עינים שבהם מאירים וכו׳: ונראה לי שסוד גדול זה כיוונו חז״ל במסכת ~סוטה~{בבא בתרא דף קכג' ע"א} ועיני לאה רכות ארוכות בכהונה ור״ל שבאמת עיני לאה הם רכות אבל פעמים נעשים גם כן ארוכות שהם גדולים דהיינו בכהונה על ידי הגבהת ידים דבכהנים הם נעשים ארוכים:

*אמ״ה* גם בהקדמה זאת נוכל לפרש פסוק {בראשית כט' יז'} ועיני לאה רכות ורחל היתה יפת תואר וטובת מראה ידוע כשיש שפע באימא עילאה מושפעת גם כן אימא תתאה והדבר בהפכו ח״ו ושיעור הכתוב כשעיני לאה רכות דהיינו עילאה שאין עיניה מאירות ורחל ירצה ורחל דהיינו אימא תתאה ג״כ אין עיניה מאירות אמנם היתה יפת תואר אימא עילאה על ידי הגבהת כפים של כהנים גם אימא ~עילאה~{במהדורת לעמבערג: תתאה} יפת מראה לפי שמקבלת גם היא שפע מאימא עילאה ופניה מאירו׳:

*ומתישב* גם כן למה יצאה הכהונה מלאה כדי לרמוז שלאה עילאה מאירות פניה תלוי בהגבהת כפים של כהנים וק״ל. ובזה מתיישב מאמר חז״ל וישא אהרן את ידו ויברכם ידו כתיב וכו׳ שצריך להגביה יד ימין יותר מיד שמאל וכו׳ והרמז בזה דכיון שעל ידי הגבהת כפים של כהנים מושפעת אימא עילאה ומשם יורד לאימא תתאה לכן יד ימין מגביהה על יד שמאל כאילו מורה בנשיאות כפים זו מושפעת אימא עילאה ומשם יורד השפע לאימא תתא׳ כאילו מורה באצבע הפעולה הנמצאת מנשיאות כפים והרמז גם כן הוא סיוע להמשכת השפע לאימא עילאה ולאימא תתאה:

*ציוני* פ׳ נשא שם של י"ב יוצא מיברכך ע״פ מסורת המקובלים מאלפא ביתות רבים וסידורם ופירושם לא אכחד כי הם אמרי קדוש: דע שהם ארבע שמות הראשון *אנקתם* והשני *פסתם* והשלישי *פספסים* והרביעי *דיונסים* הנה לך ביאורם הראשון אנקת״ם ~לר״י~{במהדורת ווארשא: לרמז} ששומע~ת~ אנקתם הב׳ לשון פיסת יד (ס״א שסומך התם) והשלישי ר״ל בפס ידו בקע הים והטביע את מצרים ובפס ידו הציל את ישראל זהו שאמר הכתוב ימינך ה׳ נאדרי בכח ימינך ה' תרעץ אויב והרביעי דיונסים ר״ל הרבה ניסים:

*והא* לך היציאה הראשון יוצא מפסוק {תהילים קב' כא'} לשמוע אנקת אסיר לפתח בני תמותה וכן הוא אומר {שמות ב כד'} וישמע אלהים {את} נאקתם. אותיות פספסי״ם יוצא מפסוק {תהילים ל' יב'} הפכת מספדי למחול לי פתחת שקי באותיות שניות פס: ותאזרני שמחה באותיות שניות ~הם~{ציוני שם: תם}: הרביעי יוצא מפסוק {תהילים סד' ג'} תסתירני מסוד מרעים מרגשת פועלי און תסתירני מסודי אותיות די"ו ניסי״ם {שם סט' לג'} מקרין ומפריס ראו ענוים וישמחו דרשתי אותיות די״ו ניסי"ם:

[^א] מאת העורך: יש לציין שלשון הגמרא במסכת תענית שם: נהרוותא דמשחא אפרסמון. מלשון שמן אפרסמון. 









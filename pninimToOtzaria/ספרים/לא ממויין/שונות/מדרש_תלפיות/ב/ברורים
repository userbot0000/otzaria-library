%% ענף ברורים

*הראב"ד* ז״ל סי׳ ד׳ ז׳ {איוב לח' יז'} הנגלו לך שערי מות ושערי צלמות תראה{:} דע כי אין המות שוה בכל אך מיני{ם} מינים הם עד שיהיה שם מות נאמ׳ בהצטרף עד שיהיה מות של מין מן המינים והוא בעצמו חיות של מין זולתו כאלו תאמר שדבר אחד ממיני הצמחים מתייבש ~והרים~{וירום} תולעים הנה מת מהצמיחה וחזר לאחד מבעלי חיים ולהפך בשר בלה ומת מחיותו ואח״כ צמח ממנו אחד מין הצמחים וכן מהמדבר לכל מין וכן מן החי וכן מן הצומח וכן מן הדומם בעולם המלאכי׳ והגלגלים והכ{ו}כבים והמזלות וכן בעולם הספירות וכל אחד ואחד יש לו סדר לפי מעשיו לעליה ולירידה ועל אלה המעלות נאמר שערי מות:

*ברכות יעקב* כתיבת יד {בראשית כז' כח'} ויתן לך האלהים בפסוק זה יש בו עשרה תיבו׳ כנגד עשרת הדברות שקבלו בניו של יעקב: ובפסוק שני {שם כט'} יעבדוך עמים יש בו י״ו תיבות ועשרה מפ' ראשון הרי כ"ו כמנין שם הויה שמאמין יעקב בזה השם ואינו קורא אותו ככתבו ויש בפ׳ ויתן לך האלהים אותיות מ"ב כנגד שם של מ"ב שמות וסימן ב״ם סיני בקודש ובפסוק ב׳ יש בו ע״ב אותיות כנגד שם המפורש שהיה מזכיר כ״ג לרמוז שכל אלו ניתנו ליעקב אע"ה להשתמש בהם שיהיה מזכיר כהן גדול ביום הכפורים שם של מ"ב היה מזכיר בשחרית ולא היו כורעים ומשתחוים בו ישראל אבל שם של ע"ב היה מזכיר בחצי היום ~וכו׳~{ובו} היו כורע׳ ומשתחוים ~בו~ ישראל והיו עונים בשכמל״ו ע"כ:

*אמ״ה* צדקו דבריו דאמרינן במדרש אבכיר ויאבק איש עמו אמר הקב״ה למיכאל וכי יפה עשית שעשית כהן שלי בעל מום אמר לפניו רבש״ע והלא אני כהנך אמר ליה אתה כהני ברקיע והוא כהני בארץ ע״כ באופן שיעקב כהן גדול בארץ כמיכאל ברקיע ובהיות יעקב אע״ה כהן גדול נמסרו לו שם ב״ם וע״ב ככהן גדול שהיה מזכירם ביום הכפורים:

*ברכת עשו* בברכות של עשו בפסוק {שם לט'} הנה משמני הארץ יהיה מושבך בפסו' זה יש בו י״ג תיבות וכן בפסוק של אחריו ועל חרבך תחיה יש בו גם כן י"ג תיבות והוא כנגד שם הויה שהוא חלוק שהוא חצי השם ופסוק שני כנגד הכסא שהוא חלוק כמו שאומר כי יד על כס יה רמז ~שמשינטל~{שמישטול} עשו ממשלה נעשה השם והכסא חסר עד שימחה זרעו של עשו וכן הוא אומר והיה ה׳ למלך על כל הארץ ביום ההוא יהיה ה׳ אחד ושמו אחד משמע שכל זמן שלא יבא היום ההוא השם והכסא חסר ויש בשני פסוקים אלו מברכת עשו בפסוק ויען יצחק יש בו נ״ה אותיות: ובפסוק שני שהוא ועל חרבך תחיה יש בו נ׳ אותיות הרי בין הכל ק"ה והם עולים כנגד עשו ואדו{ם} ובניו ואלופיו ובני שעיר החורי והמלכים אשר מלכו בארץ אדום כל אלו חשבונם ק״ה ולעתיד יכניס הקב״ה אות *א* בין קוף וה"א על שם שכפר באחדותו ויעשה קאה ויאמרו ישראל תשמרו מלעשות כמעשה עשו שלא יקיא אתכם הארץ כאשר קאה את עשו:

*א"נ* יכניס הקב"ה בין אותיות ק"ה שהוא חשבון עשו ואלופיו וכו' שעולים ק"ה כמדובר אות בי"ת וי״ו ויעשה בוקה שיתקיים נבואת ישעיה על עשו {נחום ב' יא'} בוקה {ומבוקה} ומבולק{ה} ולב נמס ~פיק~{ופק} ברכים וחלחלה בכל ~מחנים~{מתנים}. ולמה יכני׳ אותיות ב״ו בין אותיות ק"ה בית של בראשי׳ שבה ברא הקב״ה את עולמו וי״ו כנגד ו׳ ימי בראשית ועשו בעט בתורה שהיא קייום הבריאה לכן יכנסו אותיות ב{"}ו בין אותיות ק״ה שהוא חשבון של זרעו כמדובר ליפרע ממנו א״נ חשבון אותיות ב״ו עולה ח׳ כנגד ח׳ ימי המילה שלא רצה עשו לקיימו. כך מצאתי בכתיבת יד ושם מאריך איך חשבון עשו ואדו{ם} ואלופיו ובני שעיר וכו׳ עולים ק"ה:

*אמ"ה* בפסוק ויען יצחק אין בו אלא נ״ד אותיות והמחבר מנה נ״ה אלא דחד לא דייק דכן כלל הוא בידינו חד לא דייק:



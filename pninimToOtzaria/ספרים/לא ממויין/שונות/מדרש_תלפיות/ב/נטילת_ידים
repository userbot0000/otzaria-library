%% ענף נט"י

*כשנותן* לאכול לעני דלא קים ליה בגויה בבירור שיברך אזי יאמר לו קח זה ותטול ידך ותברך קודם אכילה ולאחר אכילה ואפילו יודע שיש לעני איזה חטאים אע״פ כן יתן לו צדקה אם לא שהוא רשע לכל. הנהגת האדם:

*צריך* ליזהר מאד בנטילת מים ראשונים כתבו חכמי האמת מים ראשונים מצוה רמז למאורות העליונים ששם מקום המצות ולפיכך אנו מגביהים ידינו למעלה שנאמר {תהילים קיט' מח'} ואשא כפי אל מצותיך אשר אהבתי כדי שיתברכו כלם ממקור העליון כדי שימצא מזון ושפע לכל העולמות כי המזון תלוי במים הראשונים שהם מימי החסד קיצור ל״ה דף י״ח ע"ד:

*מצוה* מן המובחר ליטול דוקא מן הכלי ואם נטל ידיו מן הכיור צריך בכל שפיכה ושפיכה להסירו שיהא כח גברא: שם דף י״ט ע״א:

*זוהר* דף קס״ח ע״א מאי טעמא אומרים המוציא לחם ולא מוציא לחם כשם דכתיב בורא השמים ולא כתיב הבורא. עושה ארץ ולא כתי{ב} העושה ארץ מאי טעמא הכא המוציא אלא {כל} מילין דאינון מרזא דעלמא עלאה סתירא אסתתרא *ה׳* מתמן לאתחזאה דהא מעלמא גניזא וסתירא איהו וכל מילין דאינון מעלמא {זוהר שם: תתאה} דאתגלי{י}א יתיר כתיב ב*ה'* דכתיב המוציא במספר צבאם הקורא למי הים כלהו מרזא דעלמא תתאה איהו וכו׳:

*בעל* תורת חיים בחידושיו פ׳ חלק בענין מנשה שבא לרב אשי בחלום ואמר ליה מהיכן מתחילין המוציא א"ל מהיכן דקדים בישלא א״ל רב אשי חכמיתו כולי האי מאי טעמא פלחת ~ו~{ל}ע״ז וכו׳ וכתב הוא ז"ל שדורות הראשונים שעבדו ע״ז טעו בחושבם שעולם הוא קדמון ובאמת הקב״ה הוא הקדמון לכל דבר והוא ראשון ואין ראשון לראשיתו וכדי לחקוק זה בלב כל ישראל צוה ליתן לו כל ראשית בתרומה וביכורים וחלה ובכור שידעו הכל ~שחוא~{שהוא} ראשון לכל קדמון לכל. ולכן בברכת המוציא צריך לברך מהיכא דקדים בישולא לרמז שהקב״ה הוא הקדמון ע״ש כדומה לזה ממש כתב בעל מעשה יה בחלק מעשה אבות ולכך אמר רב אשי למנשה שהיה עובד ע״ז חכמיתו כולי האי שידעתם חכמה גדולה ונפלאה כזו להתחיל המוציא מהיכן דקדים בישולא אם כן מודים אתם שהקב״ה הוא הקדמון אם כן מה ראיתם שפלחתם לע"ז וק{"}ל:

*ובקרבן* שבת דף כ״ה ע״ב פירוש עם זה מאמר המדרש {ויקרא רבה פרשה טו' סימן ו'} כל המקיים מצות חלה כאילו ביטל ע״ז ע״כ ר״ל כל המקיים מצוה חלה דכתיב בה ראשית עריסותיכם ודאי ס{ו}בר שהקב״ה הוא הקדמון אם כן בזה שמקיים מצות חלה כאילו ביטל ע״ז ממש:

*אמ"ה* נראה לי למה המוציא ממקום דקדי׳ בישולא משום שטבע הארץ כשהיא לחה ורכה אז מגדלת צמח ומוציא לחם לאוכל לא כן כשהיא יבשה וקשה כך ~הוטבע~{הטביע} הקב״ה טבע הארץ ובהיות כך יש מקום למינין לומר עולם כמנהגו נוהג אמנם אנו עדת ישראל המאמינים באל חי ידענו נאמנה שהקב״ה ~הוטבע~{הטביע} טבע בארץ כמדובר:

*אמנם* יכולתו הוא כשירצה להצמיחה בלי מים כשהיא יבשה וקשה כאבן ולרמז זה אנו בוצעים המוציא ממקום דקדים בישולא שהוא מקו׳ יבש וקשה ביותר לומר מודים אנחנו לך ה׳ אלהינו להוציא לחם מהארץ אף אם יהיה הארץ יבשה וקשה כי בעל היכולת כלם אתה ואע״פ ~שהוטבעת~{שהטבעת} העולם על הטבע. אמנם בידך לשנות הטבע ולהצמיח אפילו את האבן. באופן שהתחלת המוציא ממקום דקדים בישולא שהוא מקום קשה ויבש יותר מורה על יכולתו יתברך כמדובר ולכן אמר רב אשי למנשה כיון שחכימתו כולי האי מאי טעמא פלחת ע״ז דכיון שידעת טעם המוציא ממקום דקדים בישולא שבא להורות על יכולתו יתברך ואין עוד למה פלחת ע״ז שאין בה ממש וק״ל:

*ונראה* עוד ידוע שאחד מי״ג עיקרי התורה הוא ביאת המשיח והוא עיקר גדול עד מאד שאמונתו של אדם בעיקר זה מעיד על יכולתו יתברך שהוא אלהי האלהים ואדוני האדונים בהיותם ישראל בגלות תחת יד ע{ול} שרים ועתיד הקב״ה להפילם ולהוציא ישראל מרשותם הוא מודעא רבה כי גדול ה׳ מכל האלהים ואז והאלילים כליל יחלוף וכלם ישובו אל ה:

*הנה* ידוע שלעתיד עתיד הקב״ה להוציא גלוסקאות מן הארץ כאחז״ל ונמצא דקדים בישולא קודם שיגיע הלחם ביד האדם באופן שלא יברך האדם לטורח האפיה וכפי זה הבוצע המוציא ממקום דקדם בישולו מורה ומודה על אמונתו לעתיד שעתיד הקב״ה להוציא את ישראל מיד השרים כי כלם אפס ותהו נחשבו לו ולהתעדן לישראל בכל טוב בלי טורח כגון להוציא לחם אפוי מן הארץ דקדים בישוליה קודם שיגע ביד האדם כמדובר ושיעור הברכה ברוך אתה ה׳ אלהינו מלך העולם שהוא מוציא לעתיד לחם מן הארץ לחם ממש דקדים בישולא לפי שמוציא מן הארץ לחם ממש דשם לחם נופל על אחר האפיה ונמצא דלבצוע ממקום דקדים בישולא מודה ומעיד על יכולתו יתברך ושכל ע״ז הכל המה מעשה תעתועים ולכך אמר רב אשי למנשה כיון דחכימון כולי האי איך פלחיתו לע״ז שהוא הפך מה שאמרת מענין ההמוציא וכו׳: אך ראוי לשים לב דלמה שאל מנשה לרב אשי דוקא מענין ההמוציא ולא שאלה אחרת דמה שייכות יש היכן מברכים המוציא לענינו:

*ונראה* דברכת המוציא ממקום דקדם בישולו משום שהוא המקום היותר מובחר ומוטעם לאדם וראוי לברך להקב״ה על המובחר באופן שהקודם בבישול מובחר מהמאוחר: ידוע מה שאמרו חז״ל {יומא דף ט' ע"ב} יפה צפורנן של אבות מכריסן של בנים וכו׳ {שבת דף קיב ע"ב} ואם הראשוני׳ כבר אנש אנו כחמורים וכו' שדור הולך ומתמעט וכו׳. והנה כראות מנשה שרצו לדבר עליו בא בחלום לרב אשי ושאל לו מענין המוציא וכו' לרמוז בו שלעולם הקודם טוב מהמאוחר כמו שפרשתי וראיה דמברכים מהקודם בבישול וא״כ כיון שהוא קדמו כמה זמן בודאי שהוא מובחר לפני המקום ובפרט דקדם בשולו כלומר כבר נתמרק בתשובה ומה לו לדבר עליו ואז שאל לו רב אשי מטונך כיון דחכימון כולי האי על היותם מהקדמונים בזמן כמדובר והבאים אחריהם נחשבים כאין לפניהם ~הין~{הן} ביראה ~הין~{הן} בחכמה כדאמרינן אם הראשונים כבר אנש אנו כחמורים א״כ היכי פלחיתו ע״ז והשיב שיצר הע״ז הוא תקיפא ואם דור האחרון היו נמצאים בנסיון זה הוו עובדין לה ביתר שאת אך חכמתם עמדה להם על היותם מהראשונים שלא עשו כך זהו כוונת תשובתו בדברים מועטים שהשיב לו:

~*תנחומא* (פרשת תולדות יצחק {סימן י'}) {ו}מה ראה יין שתהא ברכתו משונה מכל המשקין וכו' ותירץ משום שהיה מתנסך על גבי המזבח וכו׳:~




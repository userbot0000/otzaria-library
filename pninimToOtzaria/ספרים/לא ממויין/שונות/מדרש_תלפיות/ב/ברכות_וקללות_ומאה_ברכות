%% ענף ברכות וקללות ומאה ברכות

*חייב* אדם לברך מאה ברכות בכל יום שנאמר מה ה׳ אלהיך שואל מעמך וכו׳ {מנחות דף מג' ע"ב} וכן המשורר רמזו בפסוק {שמואל ב' כג' א'} נאם הגבר הוקם {על} ע"ל בגימטריא מאה כי כל ברכה יש לה מעין ומקור ממה שהיא נשפעת ונאצלת כי כל ~אחד~{אחת} מעשרה ספירות כלולה בעשרה והם המאה שערים שמצא יצחק והם המעי{י}נות והשערים שסביב שערי צדק שמשם ברכה יוצאה ושפע לעולם. לפיכך תמצא באהל מועד {שמות לח' כז'} מאת אדנים למאת הככר ככר לאדן ואין לך אדן שאין לו בית קיבול לעמודים וסוד העמודי׳ ידוע בתוך הווים וסימן וו{"}י העמודים והסוד קו האמצעי ואלהי יעקב ואם ח״ו שיחסר אחד מהם הרי פוגם כל הצורות ומקלקל כל הצינורות וסי׳ נ"פש ר"וח נ"שמה ישראל כהן לוי והסוד {במדבר יח' כא'} הנה לבני לוי נתתי את כל מעשר בני ישראל וכתיב {שם כו'} ואל הלוים תדבר ואמרת אליהם כי תקחו ~מעשר~{לשון הפסוק: מאת} בני ישראל {את המעשר וכו'} והרמותם תרומה ממנו תרומת ה׳ מעשר מן המעשר נמצא שישראל נותנין ללוי מכל מאה עשרה והלוים נותנים לכהנים אחד מעשרה ואם אין מאה לישראל אין עשרה ללוים ואין אחד לכהן ונתפרדה החבילה ואין כלי עוד להריק ברכה וכן זה אם אין הנפש מברכת בכל יום מאה ברכות לא יגיע עשרה לרוח וכשאין הרוח מקבל עשרה אין אחד לנשמה ובכן אנחנו חייבים לקשור הנפש ברוח והרוח בנשמה והנשמה בשם יתברך: ציוני פ׳ עקב:

*בדף* קע"ד ע״א בענין שמצאנו בחכמי התלמוד כשהיו מברכים היה בלשון דהוה משמ׳ קללה והענין הוא כי היו רואים מזל הבא לפניהם שיברכם מזל רע והיו אומרים מה שמורה המערכה כדי שיהפך ~אליו~{לוחות הברית שם: אביו} בתפלתו לטובה וזהו אנשי צורה נינהו ר״ל היודעים צורות הכוכבים והמזלות וצורות שרטוטי הפנים ויודעים המערכת{:} לוחות הברית:

*בראשית* בר"ת ב"קול ר"ם א"ברך ש"ם י"י ת"מיד. ס׳ יורה חטאים:

*כ"ף* במלואה מאה {תהילים קכח' ד'} הנה כי כן יבורך גבר יברך כתיב חסר ו״ו המברך מאה ברכות בכל יום יבורך במאה כי הקב״ה יברך אותו במאה ויזרע יצחק {בארץ ההיא וימצא} בשנה ההיא ~וימצא~ מאה שערים ויברכהו ה'. {בראשית כו' יב'} הר״ר חיים אלפואל:

*ספר* הפליאה ם' סתומה היא העטרה והיא הברכה של אברהם שמסרה ליצחק ויצחק ליעקב וזאת הברכה היה גם ביד משה ודע והבן שכל מי שנוטל מזאת הברכה אינו נוטל שפע הנשפע לו אלא לפי הדין וכפי הראוי לו ובשיעור ובמדה ובמדידה נותנין לו:

*ריקאנאטי* {פרשת תולדות על הפסוק ויזרע יצחק} באהל מועד תמצא מאה אדנים למאת הככר ככר לאדן המקיים מאה ברכות בכל יום יזכה לזה: נמצא הגומר בכל יום מאה ברכות כאלו פירש אהל מועד ותקעו על מאה אדנים ומתברך במאה ברכות:

*יד יוסף* {פרשת חיי שרה דרוש ג'} הלא אמרינן אל תהי ברכת הדיוט קלה בעיניך וא״כ למה לא נפקדה רבקה מברכות לבן ובתואל אלא י״ל בשאר מלי דעלמא עושים פירות כמו בדריוש משא״כ בהולדת בנים שיעלה המזל זה דוקא ~בה~{יד יוסף שם: כח} זכות אומה ישראלית כמו שאמר בלעם {במדבר כד' יז'} דרך כוכב מיעקב דוקא וכמו שאמר הקב״ה לאברהם דרוס כוכבא {בראשית רבה פרשה מד' סימן יד'}: עי״ל טעם אחר שלא הועילה תפלתם בשביל זה על שלא הזכרו שם ומלכות באותה ברכה:

*אמ"ה* לא הועיל{ה} תפילת לבן לפי שבאותה ברכה שברך לרבקה {בראשית כד' ס'} אחותנו את היי~ת׳~ לאלפי רבבה כיון לקלל את יצחק שימות כדי לקפוץ על כתובת אחותו וזהו אמר בדייוק את היי~ת~ כלו׳ את דוקא אחר מיתת יצחק:

*ר' בחיי* בפסוק ועתה ישראל מה {דברים י' יב'} יש צ"ט אותיות ועם מה שחיסר האלף מתיבת מה זה מאה ברכות:

*ענין* כוללות מאה ברכות הם שורש שם ס"ג והמילוי שלו היתה מן השם בעצמו הוא בגימט׳ ל״ז הרי ס"ג ול"ז הם ק' וכשמתחברים {בשם} אדנ״י אז גם ~היא~{הוא} בסוד מאה ברכות והוא כי אל{"}ף של אדנ"י תציירנה כזה *א* הם כ"ו ~והנון~{וה*נ*} הוא ~כצורת~{בצורת} נו״ן יו״ד הרי ס׳ וד״לת יו״ד כמו שהם ~הרי הכל~{עם הכולל} שהוא כמו *יוי ני די* כמנין מאה ברכות נגיד ומצוה:

*זוהר* פ׳ אחרי מות דף ס"ג {סוף ע"א}: מהו איש עתי אלא רזא דמלה הכי ~היא~{הוא} ~דבכל~{מכל} מה דאתעביד בעי בר נש זמין לההיא מלה אית בר נש דברכתא אתקיים על ידיה יתיר מאחרא {זוהר שם: תא חזי מה כתיב ביה בכהנא טוב עין הוא יבורך אל תקרי יבורך אלא יברך} בגין ~דהאי~{דהוא הוה} זמין דיתקיים ברכתא על ~ידיה~{ידוי בהאי} ואית בר נש דהוא זמין לאתקיימא לווטין על ~ידיה~{ידוי} ובכל מה דישגח ליתי ~לווטייא~{לווטיה} ומארה ובעותא {וכו'} כגון בלעם דאקרי רע עין:

*תנחומא* {פרשת ויחי סימן ה'} אמר רבי מאיר כל המברך את ישראל כאלו מברך את השכינה וכו׳ אמר רבי שמעון בן יודא כל העוזר {את} ~ל~ישראל כאלו עוזר את השכינה:

*אמ״ה* צריך להבין הדק ~הטיב~{היטב} איך המברך לישראל כאלו מברך לשכינה וכן בחלוקת עוזר וכו׳ אמנם בהיות ידוע שהשפע הבא לישראל הוא על ידי השכינה המקבלת מלמעלה ~צפי~{לפי} שהיא דלה דלית לה מן גרמה כלום אך ברכות הטובה משפע הבא מלמעל׳ לברכה התחתונה מושפעים ומתברכים כל העולמות ואם אין יורד שפע מלמעלה שיעור מספיק ח״ו אז ונהר יחרב ויבש כנודע ונמצא שברכתם של ישראל בא מסבת השפע המושפע לשכינה ~והוא~{והיא} {ה}משפעת לישראל הרי בהדיא שהמברך לישראל כאילו מברך לשכינה שכיון שברכת ישראל ושפעתו תלוי בברכת השכינה נמצא שהמברך לישראל בהכרח גמור שנחשב לו כאילו מברך לשכינה שתאותו שיתרבה שפע לשכינה מלמעלה כדי שיתברכו ישראל וכן בחלוקת כל העוזר לישראל:

*עי״ל* בהיותם ישראל מבורכים אין אומה ולשון שולטת בהם ונמצא השכינה מתברכת בזה שאינה יוצאה עמהם בגלות כדכתיב {ישעיהו סג' ט'} בכל צרתם לו צר וכן העוזר לישראל כלומר שלא יפלו ביד צר כאילו עוזר לשכינה שבנופלם ביד צר ח״ו יש תשוש כח לשכינה ח״ו בהיותה בצרה עמהם:

*כתיבת יד* לא תאור את העם כי ברוך ~היא~{הוא} {במדבר כב' יב'} תימא למה לא אמר כי מבורכים הם וי״ל כי ב"רוך ה"וא יש בו רוב אותיות של אבר"הם והי"וד של כ"י כנגד עשרה נסיונות שנתנסה אברהם אע"ה והכי קאמר הקב"ה לבלעם לא תוכל לקללם כי אברהם שנתנסה בעשר נסיונות בתוכם כלומר זכותו שנאמר בו {בראשית יב' ג'} ואברכה מברכך ומקללך אאור אמר בלעם להקב"ה והלא אני והוא יצאנו מארם נהרים שנאמר {במדבר כג' ז'} מן ארם ינחני וכו׳ ואני נביא כמוהו ועשה לי רצון זה שאקללם כמו שקללתי את מואב ולקח סיחון את כל ארצו מידו עד ארנון אמר ליה הקב״ה לבלעם אני נסיתי לאברהם בעשרה ~נסיונית~{נסיונות} ועמד בכלם ואתה נסיתי נסיון אחד שאמרתי לך לא תלך עמהם ואפילו זה לא שמרת אלא שאתה ממהר:

*ועוד* כי ברו"ך הו"א יש שני ווי"ן מנינם י"ב שהם י"ב שבטים שהם אבותיהם של ישראל אי נמי יו״ד שבמלת כ"י כנגד עשרת הדברות שקבלו. ועי"ל כשתצרף היו״ד עם השני ווי"ן עולין כ״ב אותיות של תורה שיש ביניהם שלא יחול קללתך עליהם עכ״ל:

*אמ"ה* אמר כי ברוך הוא לשון יחיד לפי שהיו ישראל באותה שעה באחדות שכך אמר בלק לבלעם {במדבר כב' ד'} עתה ילחכו הקהל שנתיירא על שהיו כלם קהל אחד כלומר שהיו באחדות ולכן אמר הקב״ה לבלעם כי ברוך הוא לשון יחיד לרמוז לו ראה בעיניך כי לא תוכל להם כי הם באחדות גמור ולרמוז לו זה לא אמר ברוכים הם לשון רבים המורה על הפירוד כי אם ברוך הוא לשון יחיד כי כלם כאחד נחשבים מסבת אחדותם וכשיש אחדות אפילו עובדים ע״ז אין שטן ואין פגע רע כאחז״ל {בראשית רבה פרשה לח' סימן ו'} על פסוק {הושע ד' יז'} חבור עצבים אפרים הנח לו וכו׳ כ״ש וק״ו היותם כשרים ובאחדות:

*רבינו* בח{י}י ז״ל פ׳ וזאת הברכה {דברים לג' ו'} יחי ראובן ואל ימות ויהי מתיו מספר: ואל יהי מתיו: וכמוהו {משלי ל' ג'} ולא למדתי חכמה ודעת קדושים אדע. וכן {תהילים ט' יט'} כי לא לנצח ישכח אביון תקות ענוים תאבד לעד: וכן {שם לח' ב'} ובחמתך תיסרני: וכן {ישעיהו מב' ח'} ותהלתי לפסילים:

*אמ"ה* ואעפ״י כן סובלים דרשה כפשוטם ויהי מתיו מספר ר״ל אנשים חשובים כי החשובים רשומים ובאים במספר: ותהלתי לפסילים פירש כמוהר״ר מאיר מלמד זצ״ל בכתיבת יד אני ה׳ הוא שמי המיוחד וכבודי זה השם לאחר לא אתן שאין מי שיקרא בשם הויה אבל ותהלתי שהוא שם אלהים לפסילים אפילו הפסילים נקראים בשם האלהים. ובשאר הפסוקים שהביא פרשתים במקום אחר:

*ילקוט* ~דף כ״ט ע״ג~{שופטים רמז סה'}: ויגידו ליותם וכו׳ הברכות באו על הר עיבל והקללות באו על הר גריזים שהרי עומדים על הר עיבל ומקללים למי היו מקללים לא לאלו שהיו כנגדן נמצאו הקללות באו על הר גריזים והברכות על הר עיבל לפיכך אמר יותם איני מקללם אלא על הר גריזים:

*אמ״ה* זה מורה באצבע שכל דבר שאינו מעורב מדין ורחמים אין בו קייום כשם שברא הקב״ה עולמו מעורב דין ורחמים כדי שיתקיים כאחז״ל והמשל כדי שתבינהו שאם אדם שואל מים לשתות הרחמים מחייב שיכנס בפיו נחל שוטף כי הרחמים מחייבים רבוי הטוב אמנם אם יבאו המים בפיו האדם בדרך זה שהוא רחמים מיד ימות כי אינו יכול לסבול רוב הטובה אך כדי {ש}יוכל לסבול צריך שיתערב הדין עם הרחמים והוא שלא יבואו המים בפי השואל דרך נחל שוטף שהוא בריבוי כי אם דרך קיתון שהם מועטים ובזה י{ת}מלא רצונו ולא ימות והדבר בהפכו שבהיות שואל מים הדין מחייב מניעת המים ממנו מכל וכל וצרוף הרחמים עמו מחייב שיהיו לו מים די מחסורו אשר יחסר לו: וכן הדין מחייב שהנפש החוטאת ~ימות~{תמות} מיד והרחמים מחייבים שלא יגיע לו נזק ואעפ״י שחטא ואם יהיה כזה או כזה לא יש קייום בעולם לכן על הר גריזים שנאמרו הברכות שהוא רחמים אותם שבהר עיבל לקלל היו כנגדם נמצאו הקללות באו על הר גריזים כדי לצרף דין ברחמים והדבר בהפכו כדי לצרף רחמים בדין:

*וזהו* לדעתי רמוז בפסוק {דברים יא' כט'} ונתתה את הברכה על הר גריזים ואת הקללה על הר עיבל דיש לדקדק דהיל״ל ונתתה הברכה וכו׳ מאי את אלא לרמוז לומר ונתתה את הברכה ואת מרבה הקללה מעורבת עמה על הר עיבל כדפרישית:

*וזהו* גם כן רמוז בפסוק {שם כו'} אנכי נותן לפניכם היום ברכה וקללה לא קאמר וקללה בשבא תחת הוי״ו שהוא נפרד אלא בשורק שהוא דבוק לומר בברכ׳ מצורפת קללה שהוא דין והדבר בהפכו:

*ראשית* חכמה (פ׳ גידול בנים דף שמ"ב ע"ב) ילמד אדם לבנו כשהוא קטן לנשק {על} יד~י~ אביו ואמו ורבו ו{על} ידי הגדולים והחסידים ~וכן אזהרה לכל מי שקטן מנשק ידו להניח~{ראשית חכמה שם: וכל מי שמנשק הקטן צריך} ~ו~לשים {את} ידו עליו ולברכו כי כשישים הגדול ידו על ראש הקטן מתברך שנאמר {בראשית מח' יד'} וישלח ישראל ~יד~{את} ימינו וכו׳ וכתיב {שם כ'} ויברכם ביום ההוא לאמר וכו׳ ~ובהניחו ידו~{ובהנחת היד} על ראש הקטן הוא מתברך ורמז לדבר ~כי~ ביד האדם ט״ו אברים כמנין ט״ו תיבות שבפסוק{י} *יברכך יהוה וישמרך* כלומר יחולו על ראשך הברכות שבשלשה פסוקים אלו שהם ט״ו כמנין אברי היד ~ראשית חכמה שם: עם כוללות היד~: ~כי לכך~{ולפיכך} משימים היד על ארון ~של~ {ה}מת או על הקבר לבקש רחמים על המת לפי שבידו של אדם יש כוללות ט"ו אברים כמנין ט״ו תיבות שבפסוק {ישעיהו כו' יט'} יחיו מתיך:

*אמ"ה* כיון דאברי היד הם ט״ו כמספר אותיות שבפסוק יברכך ה׳ וישמרך אפשר דעל זה כתיב ובני ישראל יוצאים ביד רמה כי יד עם הכולל עולה ט״ו כמדובר ויצאו בכח שהקב״ה מברכם ושומר מכל הקמים עליהם כדכתיב יברכך ה׳ וישמרך שהם ט״ו תיבות כמספר אברי היד עם הכולל:

*אך* ראוי לשים לב ~עד~{על} אומרו דמשימים היד על המת משום די״ד עולה ט"ו עם הכולל כמספר תיבות פסוק יחיו מתיך לרמוז לו שעתידין לחייות דלמה לא ניחוש דיד עולה ט״ו כמנין יה וכתיב {תהילים קטז' יז'} לא המתים יהללו יה ונמצא לועג לרש דנראה שימת ידו עליו כאלו אומר לו אני מהלל יה ולא אתה על דרך שהקשו התוס׳ ז״ל במסכת נדה פ״ט דף ס״א ע״ב בדבור המתחיל אבל עושה אדם תכריכין למת וכו׳ מכלאים דנראה לועג לרש דנראה כאומר לו אין לו חלק במצות וכו׳ על דרך אין מגרדין הציצית על המתים מטעם זה ע״ש וא״כ גם בשימת היד עליו ניח{ו}ש דנראה כאומר לו אני מהלל יה שעולה יד ולא אתה:

*ולכאורה* י״ל במה שתירץ ר״ת בדבור הנזכר דדווקא שייך לועג לרש בציצי׳ שהיא שקולה כנגד כל המצוות וכו׳ וכפי זה לא יהיה לועג לרש ברמוז לו אני מהלל יה ולא אתה דאין דבר זו שקולה כנגד כל המצות. ועי״ל דדוקא בצצית וכלאי׳ דעושה מעשה ממש שייך לועג לרש וכאן אינו אלא רמז בעלמא ומה גם דכיון דבשימת היד יש שתי משמעיות חד רמז לט״ו תיבות שבפסוק ~יחייו~{יחיו} מתיך וחד רמז לא המתים יהללו י״ה כמדובר אין שייך לועג לרש דהמת דן הצד הטוב ובפרט דאין מקום לדון דבקום עשה יבא אדם לשים ידו עליו לומר לו אני מהלל להקב״ה ולא אתה:

*עוד* י״ל דשם יה הוא חצי השם רומז על שכינה בגלות עד שיעשה מלחמה בעמלק שנאמר כי יד על כס יה מלחמה לה׳ בעמלק כאחז״ל ואז השם שלם ואנו החיים חייבים להלל שם יה שהיא עמנו בגלות לשומרנו מה שאין כן המתים דאין שייך בהם גלות והם מתעסקים בהילול שמות אחרים ושיעור הכתו׳ לא המתים יהללו יה אבל מהללים בשמות אחרים וא״כ שימות ידו עליהם אינו לועג לרש:

*ואין* להקשות ממה שהביא ילקוט תהלים מזמור קט״ו משם ילמדנו וז״ל לא המתים יהללו יה שנו רבותינו לולב היבש פסול שנאמר לא המתים יהללו יה לעולם יעסוק אדם בתורה ובמצות קודם שימות {ש}כיון שמת בטל מן המצות ומן התורה ואין לו להקב״ה שבח בו והיינו דאמר ר׳ יוחנן מאי דכתיב במתים חפשי כיון ~שאדם~ {ש}מת {האדם} נעשה חפשי מן המצות ע״כ דאומרו כאן אין להקב״ה שבח בו הוא בענין קייום המצות וכדקאמר היינו דאמר ר׳ יוחנן כיון שאדם מת נעשה חפשי מן המצות וכו׳ אבל בענין הילול מהללים: כשם שמתפללים תמיד על החיים כדאיתא בזוהר ועוד כשם שקילוסו עולה מגיהנם כך קילוסו עולה מן הצדיקים מג״ע: עי״ל כתיב כל הנשמה תהלל יה שהם נשמותיהם של צדיקים שזכו לנשמה אבל ברשעים שנקראים מתים כתיב לא המתים יהללו יה. ושימת היד עליהם כאילו אומ׳ אתם נשמות תהלל{ו} יה ואין המת דן צד האחר כיון דיש ב׳ משמעיות:

*פסיקתא* {(שו"ת בר אילן, מהדורת מנדלבוים, נספחים א - וזאת הברכה)} הביאו הילקוט פ' בלק טוב עין הוא יבורך אל תקרי יבורך[^א] אלא יברך זה משה שעיניו יפות לברך את ישראל וברך אותם ארבע ברכות א׳ {שמות לט' מג'} וירא משה את המלאכה והנה עשו אותה כאשר צוה ה׳ ~את משה~{לשון הפסוק: כן עשו} ויברך אותם משה. ב׳ {ויקרא ט' כג'} ויבא משה ואהרן אל אהל מועד ויצאו ויברכו את העם: ג׳ {דברים א' יא'} ה׳ אלהי אבותיכם יוסף עליכם ככם אלף פעמים ויברך אתכם: ד׳ {שם לג' א'} וזאת הברכה:

*אמ״ה* ברכם בארבע ברכות לכלול ברכה לכל א' מארבע יסודות שאדם מורכב מהם והם יסוד אש ורוח מים ועפר. וירא משה את המלאכה והנה עשו אותה הוא כנגד יסוד העפר כי המלאכה נעשית ונפעלת על ידי הנשמה באמצעות ~דכלים~{הכלים} הם אברי האדם אשר מחומר קורצו עפר מן האדמה. ויבא משה ואהרן אל אוהל מועד ויצאו ויברכו את העם וירא כבוד ה׳ אל כל העם ותצא אש מלפני ה׳ ותאכל על המזבח וכו׳ בענין המלואים וכו׳ ברכם כנגד יסוד האש בראות שזכו לכבוד ה׳ אש אוכלה וזכו לאש מאש ה׳ ותאכל על המזבח: י״י אלהי אבותיכם יוסף עליכ׳ ככם אלף פעמים ויברך אתכם ופירשו חז"ל ברכם מסוף העולם ועד סופו וכו׳ הוא כנגד יסוד המים שהעולם על המים הוא עומד והתפשטות המים מסוף העולם ועד סופו. ברכה ד׳ וזאת הברכה שהיה סמוך למיתתו בשעה שהרוח תשוב אל האלהים ברכם אז כנגד יסוד הרוח:

*בענין* הברכה ששורה על דבר הסמוי מן העין וכו׳ הר״ם מרקנטי דף מ״ו ע״ב משם הזוהר הקדוש רזא אוליפנא קב״ה סתים וגליא גליא {דא} ~היא~{הוא} בי דינא סתים הוא מקום שכל הברכות יוצאים משם ובעבור כך כל הדברים שאדם מתעסק בהם ~בספר~{במהדורת ווארשא: בסתר} ברכה שור׳ עליהן וכל אותם שהם בגילוי הדין שורה עליהם שהוא מקום דאתגליא והכל סוד הוא מרזא עלאה כגוונא דלעילא ע"כ ומטעם זה שזכרנו היו החכמים נמנעים לגלות הסודות הנסתרים לבני אדם והיו אומרים צלותא ורעוא יהא דלא יתחשב לחובא לגלאה דא:

*ובספר* הזוהר המופלא מצאתי כך האי סתים סתים לבר ועמיקא עייל לגו ההוא נוקבא דנטיפא ממוחא בגין למיכנס קלא לגו ולא יפוק לבר ויהא נטיר וסתים מכל סטרוי בגין כך הוא רזא ווי לההוא דמגלה רזין דמאן דמגלה רזין כאילו אכחיש תקונא דלעילא דאתקן למכנס רזין ולא יפקון לבר ע״כ:

*מי* שקורין אותו לספר תורה ואין לו טלית שהוא שלו אין לו לברך על ~ה~טלית שאולה אלא ילבשו בלא ברכה וכן הוא הדין בעובר לפני התיבה ומה דמברכינן על טלית שאולה דוקא שלובש בשעת התפל׳ עם התפילין (כן הוא בספר עולת תמיד סימן י״ד):

*ובאור* זרוע בשם המדדכי ז״ל בטלית של הקהל דהוא כטלית של שותפין ואפילו כדי לעלו׳ לספר תורה או לעבור לפני התיבה מברכין עליה: וכתב בספר מגיני ארץ בסי׳ י״ד שהעובר לפני התיבה מברך על טלית שאינו שלו ומביא ראיה מפסקי תוספו׳ במנחות סימן ק״ן וכהנים המתעטפים בטלית שאינו שלהם כשעולין לדוכן מברכין. קיצור ל״ה:

*בספר* פענח רזא {פרשת עקב} דף ~נ״ז ע״ב~{מא' ע"א} ברוך תהיה מכל העמים בירושלמי {ברכות פרק ח' הלכה ח'} אמר מכאן כשהגוי מברך לישראל צריך הישראל לענות אחריו אמן:

*אמ״ה* נראה שהטעם שצריך לענות אמן כדי שיתקיים ברכתו ושלא יתבטל מטעם שלא יאמרו תפלתו עשה פירות כשם שנעקרה רבקה כדי שלא יאמרו שנתקיים בה ברכתו של לבן כאחז״ל:

*מדרש* פ׳ קורח {תנחומא סימן יב'} הוקם ע״ל {בגימטריא מאה} כנגד מאה ברכות שבכל יום היו מתים מישראל מאה אנשים בא דוד ותיקן להם לישראל מאה ברכות {וכו'} כיון ~שתיקנם~{שתקנום} נתעצרה המנפה *ע"ל* עולה {היא} עולה של תורה ועולה של תשובה:

*הברכה* שתתקיים צריך שלשה תנאים המברך ראוי זהו שאמר וזאת הברכה אשר ברך משה איש אלהים המקבל ראוי ז״ש אל בני ישראל הזמן ראוי ז״ש לפני מותו. ה״ר ן׳ עזרא בס׳ תהלות:

*כשאדם* גומר מלאבה גדולה ~צריך לברכו~{צריכה ברכה} שהרי לאחר שברא הקב״ה את עולמו ברכו שר העולם שנאמר ישמח ה׳ במעשיו וכן ~בשבילו~{ספר חסידים שם: כשכלו} מלאכת המשכן ברך אותם משה {וכו'} ~ו~מה ברכה ברכם בשביל מלאכת המשכן ברכת כהנים שהרי סמך לברכת כהנים ויהי ככלות משה להקים את המשכן כלת כתיב שאף הכלה צריכ׳ ברכה. וכן עשה דוד ושלמה וחזקיהו וכן הוא אומר מי האיש אשר נטע כרם ולא חיללו שלא ברכוהו וכן בבית ואשה ס' החסידים (סי׳ ~תתרכ״ה ותתרכ״ו~{תתר"כ ותתרכ"א}):

*רבינו* בחיי ז״ל {בראשית מט' יב'} לא נזכר בברכת יעקב ליהודה אות זיין לפי שמלחמתו היה בשם המפורש ולא בכלי זיין לכך שם בן ד׳ איתיות בשם יהודה:

{העובר מענף סוד ברכת בתולים: *ילקוט* פרשת עקב דף ת״ע ע״ב {רמז תתנה'} חייב אדם לברך מאה ברכות בכל יום ושאל הקב"ה מישראל שיתנו לו שני פסוקים בכל יום כל ימי ~חייו~{חייהם} וכמה ימי חייו של אדם שבעים שנה שנא׳ ימי שנותינו בהם שבעים שנה. וכמה ימים של שבעים שנה כ״ה אלף ותפ"ו וחשבון ימי שנה שס"ד{.} ~ילקוט שמעוני שם: וחשבון פסוקים של חומש ט"ו אלפים ותתמ"ב. ופסוקים של נביאים ט' אלפים ורצ״ד פסוקים של כתובים ח׳ אלפים וס"ג סך הכל ל' אלף וקצ"ט לבד מס׳ החיצונים~ טול מהם השבתות וימים טובים שאינן מן המנין שהם ימי משתה ושמחה ותענוג ונמצאו מנין ימי שבתות ג׳ אלפים ותר״מ ומנין ימי החגים לחשבון י״ח ימים אלף ורס׳ ונשתיירו ימי החול כ' אלף ותק״פ סך הכל כ״ה אלף ות"פ {ילקוט שמעוני שם: וחשבון פסוקים של חומש ט"ו אלפים ותתמ"ב. ופסוקים של נביאים ט' אלפים ורצ״ד פסוקים של כתובים ח׳ אלפים וס"ג סך הכל ל' אלף וקצ"ט לבד מס׳ החיצונים} ורצו בני ישראל וקבלו על עצמן כדי שיוסיפו על מאה ברכות שני פסוקים בכל יום אחד כנגד נעשה ואחד כנגד נשמע ומאן אינון שני פסוקים ומקבלין דין מן דין ואמרין ונטלתני רוחא ואומר סדר זה בשבתות וי״ט בימות החול ביוצר:

*אמ"ה* לא ירדתי לסוף כוונת חשבונות הנזכרים במאמר הנכבד הזה שהרי כאן אומר דסכום פסוקים של תורה ט״ו[^ב] אלפים ותתמ״ב וכו׳ ופסוקי התורה אינן אלא כי אם חמשת אלפים ותשע מאות וארבעים וחמשה: ובמס׳ קדושין {דף ל' ע"א} פסוקי ספר תורה ה׳ אלפים ותתפ״ח יותר עליו ספר תהלים ח׳ חסר ממנו דברי הימים וכו׳. ונמצא {סכום} פסוקי הנזכר בחומש הנזכר במאמר זה אינו לא כמספר הנזכר בגמרא כמדובר ואינו כמספר אשר לפנינו היום שהם ה׳ אלפים ותתפ״ח: ולזה יש לומר שלהם היו פסקי פסוקים לא אלו שיש לנו היום ולכן בגמרא מונה ה׳ אלפים ותתפ״ח ובמאמר זה מונה ט״ו אלפים ותתמ״ב ובזה מתיישב גם כן שפסוקי נביאים וכתובים שהזכיר המאמר אינו כסכום שיש לנו היום: תו קשה דפסוקי נביאים וכתובים שהביא מספרם להשלמת ברכות של שבתות וימים טובים אינו בא מספר מכוון דחסר שבת מימי החול ה׳ ברכות צא וחשוב חמש ברכות לכל שבת של ע׳ שנה וכן מה שחסר מהברכות של ימים טובים עם סכום פסוקי נביאים וכתובים שהזכיר ולא תמצא חשבון שוה: תו קשה דתחלה מוציא ימי שבתות וימים טובים מחשבון ימי החול ואחר כך חוזר וכוללם באומרו סך הכל וכו׳ ועוד להבין אומרו לבד מספרי׳ החיצונים מאי קאמר ואם קורא לתרגומי׳ של תורה נביאים וכתובים ספרים חיצונים ואיך היה סליק על דעת שהייתי מכניסם במספר התורה ועוד דמי לא ידע שעם התרגומי׳ עולה חשבון גדול יותר מ״ל אלף וקצ״ט שהם מספר תורה נביאים וכתובים עד שהוצרך לומר שדוקא מנה הפסוקים לבד התרגומים שאינו נכנסים בסכום זה: תו קשה למה שאל הקב״ה שני פסוקים אלו שהם ומקבלין דין מדין שהוא פסוק וקרא זה אל זה ואמר ופסוק ונטלתני רוח׳ יותר מפסוקים אחרים: גם אומרו ימים של ע׳ שנה כ״ה אלף ותפ״ו[^ג] אינו אלא כ״ה אלף ות״פ. לא ידעתי מה אומר ומה אדבר במאמר זה אשר לבי אומ׳ לי שהוא מלא טעייות או חסר או יתר ואין המדרש שמשם הביאו בידינו כדי לראות אם כך נוסחו במקומו כדי להטריח דעתי עליו:

*אמנם* על ענין ק׳ ברכות ושני פסוקים נראה שכיון שמספר המאה הוא מספר קדוש ומופלא מייחד שם י״ה עם ו״ה כמו שאפרש בס״ד ונמצא שבהיות מברך מספר ברכות מאה בכל יום כאילו מוציא שכינתו מן הגלות שכתוב ו״ה ובזמן שהמקדש קיים היה עלוי ויחוד עם ק׳ ברכות: איתא בשפע טל ז״ל דף ה׳ ע״ב וג׳ וז״ל שמו של הקב״ה בגימטריאה מאה כיצד השם בן ד׳ נחלק לשני מערכות קדושות מערכה א׳ י״ה מן הויה מערכת שניה ו״ה מן הויה צא וחשוב כמה פעמים מספר י״ה שהוא עולה חמשה עשר תמצא בכל אלפא ביתא כשתצטרף שני אותיות יחד זוגות לא תמצא יותר מג׳ זוגות ואלו הם י״ה ט״ו ז״ח יותר מזה לא תמצא בכל אלפא ביתא אלא אלו ג׳ זוגות שכל א׳ מהם עולה חמשה עשר שהוא השם של יה ברוך הוא כמה עולה כלל מספרם עולה מ״ה השם הגדול הקדוש שם בן ד׳ שעולה מ״ה כי ג׳ פעמים חמשה עשר עולה מ״ה בסוד האד׳ העליון ברוך הוא וב״ש שעולה במילואו מ״ה כיצד אדם כמה עולה מ״ה השם הגדול במלואו כזה יו״ד ה״א וא״ו ה״ה כמה עולה מ{"}ה וכו׳ באופן דשם יה עולה מ״ה כשם הויה:

*צא* וחשוב כמה פעמים מספר *וה* שהוא מספר אחד עשר לא תמצא בכל אלפא ביתא יותר מן חמשה זוגות אלו *ו"ה ז"ד ח"ג ט"ב י"א* עולה כלל מספרם *ה"ן* וזהו שאמר איוב {כח' כח'} ה״ן יראת ה׳ היא חכמה ר״ל סוד התורה שכול{ה} שמותיו של הקב״ה המורין על סוד אחדותו ויראתו ברוך הוא וב״ש לעולם ועד כיצד תורה כמה עולה תרי״א{.} אותיות תרי״א היינו אותיות יר״את{.} וזהו סוד ה״ן יראת ה׳ ר״ל סוד התורה וסוד היראה נרמז בו גם כן אחדותו יתברך הוא שאמרו חז״ל בלשון יון קורין לא׳ הן: באופן דשם י״ה עולה מ״ה ושם ו״ה עולה ה״ן הרי מאה נמצא שבמספר מאה ברכות עושה יחוד בין י״ה לו״ה כמדובר העולה מאה ומורה תורה ואחדות ויראה כדברי הרב ז״ל ולכן במספר ק׳ ברכות כל ימיהם נחשב כאילו מקיימים כל התורה:

*ובספר* איומה כנדגלות דף כ״ח ע״א באות הקוף כתב שקוף אם תמנה אותה במלואה עולה קפ״ו וכן שמו יתברך כשתמנה יוד עשרה פעמי׳ עולה מאה ה׳ חמשה פעמים עולה כ״ה וכן ו׳ ששה פעמים עולה ל"ו ~י"ה~{ו"ה} אחרונה כ״ה הרי קפ״ו כמנין קוף. וגם תמצא קוף במס׳ קטן עולה ט״ו כמנין י״ה עכ״ל נמצא שאות *ק'* שמספרו מאה מורה על מספר שם הגדול הויה  ב״ה וב״ש ומורה על שם יה לכן נתרצ' הקב״ה בברכות כמספר ק׳ המורה על יחוד שמו ותורה ויראה עיין בשפע טל ז״ל באורך איך מורה על כל הנזכר:

*מצורף* עם זה הוספת שני כתובים גם כן בכל יום א׳ קדוש קדוש וכו׳ המורה על מעלת ישראל ממלאכי השרת שהם מזכירין השם אחר ג׳ ואנו אחר ב׳ דבורים שמע ישראל ה׳ אלהינו ופסוק שני ותשאני רוח המורה על התעלמותו ורוממותו יתברך על אומרם ברוך כבוד ה׳ ומתרגמין אותם להבינם את העם שהיו אז מבינים לשון תרגום עיין בכלבו וכו' נמצא שעם ק׳ ברכות וב׳ פסוקים אלו כאילו מקיימים תורה נביאים וכתובים כי ב׳ פסוקים אלו המורין על מעלתו יתברך ועל מעלת ישראל כמדובר כוללים תור׳ נביאים וכתובים המורין גם כן במעלתו יתברך שמו ומעלת ישראל:

*מסכת* סופרים פרק שנים עשר {הלכה ג'} לוי בר פאטי שאל לרבי חנינ' א{י}לין ארורי׳ מאי יקראון חד ויברך לפניהם ולאחריהם אמר לו אין לך טעון ברכה לפניו ולאחריו אלא קללות שבמשנה תורה ושבתורת כהנים:

*אמ״ה* במאמר זה מסתלקת קושי חז״ל על מאמר המדרש {דברים רבה פרשה ד' סימן א'} אין מפסיקים בקללות לפי שאין קרוי וקרוי שאינו מברך לפניה ולאחריה ואמר הקב״ה אין שורת הדין שבני מתקללי׳ ואני מתברך ע״כ ומקשין דבימי המשנה העולה הראשון היה מברך ברכה אחרונה וא״כ איך אומר שאין קרוי וקרוי שאינו מברך לפניה ולאחריה ע״כ ראה בעיניך שאין קושיא כלל דבפירוש אתמר שהקללות טעונין ברכה לפניו ולאחריו וק״ל:

*נהר* מ״א לבאר סוד הברכות והשפעת׳ הענין כי הנשמה היא נעשית סולם לעלות הברכות ממטה למעלה בבחינת אבי״ע וכן היא סולם להוריד הברכות מלמעלה למטה דרך אבי״ע ולכן בכל מקום שהברכות הם למטה הם כסא ובסיס לברכות העליונות אם באצילות בבחינ' נשמה דאצי׳ וממנו לכל הבחינות אם בבריא׳ בנשמה אם ביצירה ברוח ואם בעשיה בנפש דעשיה אם בגשמי בגופו לעולם הוא כסא ובסיס לאות׳ הברכות שגרם להשפיע וממנו ישופע אל כל שערי המקבלי׳ ואין הברכות גורמין אליו בשום מקום אלא בסוד האצילות שהברכות נמשכות ממקום שאינו מושג ואח״כ מ{שם} דרך סוד נשמתו הנזכר ובבחינ' מה שנשפע לנשמה ורוח ונפש קשוטין ומלבושין לעולם הבא ומה שנשפע בגוף הוא אוכל פירות בעולם הזה וכו׳: חסד לאברהם {מעין השני עין הקורא}:

*הרב* מטראני ז״ל בפרק ז׳ מהלכות תפלה על מאמר אל תקרי מה אלא מאה שחייב אדם לברך מאה ברכות בכל יום וכו׳ משום שבפסוק זה צ״ט אותיות וכשנוסיף אלף יהיו ק׳ מאותיות וכמשמעות התיב׳ ע״כ: והערוך כתב מ״ה בא״ת ב״ש עולה מאה:

*הרב* אבודרהם ז״ל כתב עוד יש גם רמז בנביאים שנאמר ומה ה׳ דורש ממך וכו׳ ממך עולה מאה רמז למאה ברכות:

*ובספר* מנחה בלולה ז״ל על פסוק אדם כי יקרי' מכם מכם בגימטריא מאה. רמז למאה ברכות שמחוייבים לאומרם בכל יום שהוא במקום קרבן בזמן שאין קרבן ושפתים ישק וכו׳: וברבינו בחיי ז״ל ~בפרשה~{בפרשת} עקב הנה כי כן יבורך גבר ירא ה' כי ירא ה' יש לו לברך מנין כ"י כ"ן:

*הר"ר* חיים אלפואל *ק'* אם יקיימו מאה ברכות מספר ק׳ ומאה מכם רבבה ירדופו *ק'* קוף למפרע פוק רמז בן מאה כאילו מת ועבר ובטל מן העולם וזהו פוק כאילו יצא מן העולם ופניו משתני׳ כקוף ודעתו משונה לאין רגליו סובלים אותו לכך רגל ק' נבדל *ק'* סמוכה לצ' המקיים מאה ברכות נקרא צדיק *ק* אותיות יש בפסוק מה ה׳ אלהיך שואל מעמך רמז למאה ברכות מ״ה בא״ת ב״ש י״ץ הרי מאה: 

~שייך לענף ברכת המזון: *קודם* ברכת המזון יאמר וכו' אבל היחיד יתחיל ברוך אתה וכו': מפרש חטאים:~

*ילקוט* (שופטים דף י"א ע״א) הקללות באו על הר גריזים והברכות על הר עיבל:

*אמ״ה* בזה יתבאר אצלי פסוקים בפרשה ראה והיה כי יביאך ה׳ אלהיך אל הארץ אשר אתה בא שמה לרשתה ונתתה את הברכה על הר גריזים ואת הקללה על הר עיבל. הלא המה בעבר הירדן וכו׳ הכוונה אמר הקב״ה למשה כדי שיראו בחוש העין פועל הברכות והקללות ונתתה את הברכ׳ וכו' והוא מלשון נרדי נתן ריחו וכמו ולא נתן סיחון כלומר והנחת את הברכה על הר גריזים שלעולם הר זה יהיה רענן ואת הקללה תניח שתפעול בהר עיבל שלעולם יהיה יבש אין צמח בו ובזה יתעוררו הרואים ויאמרו הלא שני ההרים אלו המה בעבר הירדן מקום נחלי מים וגם המה אחרי דרך מבא השמש הרי השמש ג״כ נותן בהם שהם העיקרים שצריך הגינה מים ושמש ~יגם~{וגם} המה בארץ הכנעני היושב בערבה מקום מוכן לזרע ומה גם היותם אצל אלוני מורה מקום אילנות וא״כ כיון ששני הרים אלו שווין בהכנתם לכשהצמח ימצא בהם למה האחד רענן והאחד יבש בלי צמח כלל אין זאת אלא שהקללה שניתן בו גרם והברכה שניתן על הר גריזים גרם:

*זוהר* פ׳ ויצא ברכתא דלעילא לאו איהו פחות מאלף:

*אמ״ה* נוכל לומר שבאים לרמוז שמקור הברכות באים מהאלף שמספרו אחד ובצורת האלף כזה רמוז שם הויה: *א* שהיא שני יודי״ן ווי״ו שעול׳ כ״ו כשם הוי״ה ולכן כל ברכתא לאו איהו פחות מאלף כי כל הברכות באים משם:}

[^א] מאת העורך: בילקוט רמז תשע' הלשון הוא: וברכה לראש משביר זה משה שברך את ישראל בעין טובה וכו'.

[^ב] מאת העורך: בילקוט שמעוני שלפנינו כתוב: וחשבון פסוקים של תורה חמשת אלפים ותתמ"ב.

[^ג] מאת העורך: בילקוט שמעוני שלפנינו כתוב: סך הכל כ"ה אלפים ות"פ. 

 









%אות בית 

%%ענף באר

*זוהר* (פ׳ חקת דקפ״ג ע"ב) הוא הבאר היא הבא׳ קרינן מ״ש בקדמיתא בארה והשתא באר אלא בקדמיתא נוקבא בלחודהא והשתא דקאמר הוא כללא דכר ונוקבא אקרי באר ובאתר דאשתכח דכר אפילו מאה נוקביה דכר קרינן לכלא:

*זוהר* פ׳ שמות דף י"ב ע״ב הבאר שרא' יעקב ומשה היה הבאר שנברא בששת ימי בראשית בין השמשות:

*אמ"ה* {מעשה} האבות סימן לבנים ומי הבאר ההוא עלו ליעקב ומשה על שם שעתידין המים לעלות לישראל במדבר. זוהר פ׳ שמות:

*ילקוט* חדש ערך דוד ס״י נ״ה מהזוהר למה לא פגע הבאר בדוד ובאליהו כשברחו כשם שפגע הבאר ליעקב ולמשה כשברחו ומשני שם על פי הסוד:

*אמ"ה* נ״ל על דרך הפשט דשאני יעקב ומשה שברחו לנפשם יעקב מפני עשו ומשה מפני פרעה וגרם הליכתם להביא נשמות בעולם יעקב להביא י״ב שבטים ומשה לגרש׳ ואליעזר ועוד שמשה הציל נפשות הן בנות יתרו שהשיבום הרועים בתוך המים להמיתן ונזדמן משה והושיען כאחז״ל על פסוק וגם דלה דלה לנו מה שאין כן בבריחת אליהו ודוד שהי׳ להפך דכשברח אליהו מאיזבל נתבשר על איבוד נפשות דמשם שלחו ה׳ למשוח ליהוא בן נמשי למלך על ישראל וכו׳ {מלכים א' יט' יז'-יח'} והיה הנמלט מחרב חזאל ימית יהוא והנמלט מחרב יהוא ימית אלישע ~וכו׳~ והשארתי בישראל שבעת אלפים כל הברכים אשר לא כרעו לבעל {וכו'} ודוד בבריחתו נמשך משם מיתת שמעי בן גרה וכו׳ וכיון שכן לא פגע בהם הבאר שהבאר מורה על החיות וסימן לדבר באר מים חיים וכו׳ ומבריחת׳ נמשך ההפך:

*עי"ל* דשאני יעקב ומשה שיציא׳ בריחתם היה להלוך לקיים מצוה יעקב לשאת אשה וגם משה ליקח בת יתרו שהיה תאומתו בהיותו הבל שהרגו קין על התאומה ויתרו היה שורש קין וצפורה היא התאומה שעליה נהרג הבל לכן בא הבל במשה והלך ולקח תאומתו מיד קין שהוא יתרו כנודע ולכן כיון שהלכו כשלוחי מצוה פגע בהם הבאר. לא כן באליהו שברח לתועלתו שלא יגיע לו נזק מאיזבל וכן דוד שלא יגיע לו נזק מאבשלום:

*עי״ל* ידוע מחכמי הקבלה ז״ל דבאר היא המלכות לבדה אחר שנסתלק ממנה הזכר המשפיע עיין בפרדס בערכי הכנויים וכו׳ והנה ידוע דיעקב ומשה הם בתפארת לכן ביוצאם יצא הבאר לקראתם ככלה המקבלת לחתן:

*עי״ל* דשאני יעקב ומשה דיעקב טרחו אבותיו על המי׳ בענין הבארות כנודע וא״כ אינו מהדין שיצטער על המים לכן פגע בבאר המים וכן משה נצטער במים שהשליכוהו ליאור לכן פגע בבאר מים כדי שלא יצטער על המים ושימשכו בקשתם ע״י המים יעקב עם רחל שהשקה את צאנם ומשה בבנות יתרו שלא היו הרועים מניחים להשקות את צאנם כדכתיב ויבא הרועי׳ ויגרשום וכו' לא כן בדוד שברח מארץ ישראל דכתיב בה למטר השמים תשתה מים והמים שם על ידו של הקב״ה ולא ע״י שליח כאחז״ל: ואליהו שנמשך בריחתו ממה שעצר את המים דכתיב חי השם אם יהיה טל ומטר וכו' לכן לא פגעו בבאר מים:




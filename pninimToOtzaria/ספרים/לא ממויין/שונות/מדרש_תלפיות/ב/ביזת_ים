%% ענף ביזת ים

*שפתי* כהן ז״ל בפ׳ שמות. ביזת מצרים ~היו~ {היה} שכר הנשים וביזת הים היה שכר האנשים כמו שאמרו רז"ל {מכילתא דרשב"י יב' לו'} כנפי יונה נחפה בכסף זו ביזת מצרים דימו אותה לכסף ואמר נחפה למי שהוא שכר הנשים ואברותיה בירקרק חרוץ זו ביזת הים היתה לאנשים שהם נשתעבדו יותר מן הנשים וזהו ושאלה אשה משכנתה כלי כסף וכו׳ עיין שם:

*אמ״ה* פשוטן של דברים שכיון שהאנשי׳ נשתעבדו יותר מן הנשים לכן ראוי שיקחו ביזת הים שהיה בריבוי יותר כדחז״ל גדול{ה} הי{ת}ה ביזת הים מביזת מצרים דלפום צערא אגרא. אבל חוץ מזו י״ל דכיון דיציאת מצרים היתה בזכות הנשים צדקניות כאומרם ז״ל לכן בדין הוא שיקחו ביזת מצרים: ובים שהאנשי׳ קדשו שם {במהדורת איזמיר: שמים}בפראסיה למסור עצמן ליכנס בתוך הים קודם הבקיעה עד שבאו המים לחוטמיהם כדרז״ל לכן בדין הוא שיקחו ביזת הים:

*עוד* נראה שכיון שמעשה העגל היה ~סבת~ {סבה} מאת השם כדי שילמדו תשובת רבים כדאית׳ במסכת ע״ז {דף ד' ע"ב} לא ~דור המדבר~ {ישראל} ראוים לאותו מעשה וכו׳ ופירש רש״י ז״ל גזרת מלך היה א״כ הוצרך לתת לנשים ביזת מצרים שהיא מועטת ולאנשים ביזת הים שהיא מרובה כדי שימצאו עצמן בריבוי כסף וזהב ויבאו לידי מעשה שריבוי הכסף גרם להם כדכתיב וכסף הרבתי להם וזהב עשו לבעל וכדרז״ל {יומא דף פו' ע"ב} אמר {משה} להקב״ה רבש"ע מה אתה כועס עליהם אתה גרמתה להם בעבור כסף וזהב שהרבית להם:

*אך* בהקדמה זו דביזת הים לקחו האנשים פירש הרב בעל לב אריה בפירוש שיר השירים התנחומא וז״ל וזאת התרומה אשר תקחו מאתם אמר הקב״ה לא משלכם אתם נותנין לי אלא מביזת הים שנתתי לכם שנאמר כנפי יונה נחפה בכסף וכו׳ ר״ל שאתם ירצו ליתן שאינו שלכם אלא מה ששייך לנשים זו היא ביזת מצרים שכר שעבודם כי גם מצרים היו משעבדי׳ בנשים שהיו מחלפים עבודת אנשים לנשים וכו׳ א״כ אתם רוצים ליתן מביזת מצרים שאינו שלכם אלא תתנו מביזת הים שנתתי לכם דייקא שיהיה לכם על העגל שעשיתם כפרה משא״כ הנשים שלא חטאו בעגל ואינן צריכות ליתן כלום ואעפ״כ ויביאו הנשים כלי חח ונזם:

*אמ״ה* בזה מתיישב היטב למה גדלה מעלת נשי המדבר עד שנאמר ביעל מנשים באהל תבורך ודרשו חז״ל מאן נשים באהל היינו נשי דור המדבר וכו׳ כלומר אע״פ שהן במעלת הצדקות ראויות לברכות עם כל זה תבורך מהן וכו׳ ונראה שהגיעו לגרם המעלות על שהביאו למעשה המשכן והוא באופן זה שכיון שמביזת הים עשו האנשים את העגל והמה לא נשתתפו לתת מחלקן דהיינו ביזת מצרים לעשייתו כשבא מעשה המשכן לכפרת העגל ראוי שהכל יהיה מן האנשים ממה שהיה עמהן מביזת הים כדי שיהיה התיקון עם מה שקלקלו קלקלו בביזת הים יהיה כל הכפרה מביזת הים ועכ״ז הביאו מחלקם למעש׳ המשכן אע״פ שלא עליהן להביא כי הן לא נתנו לעגל אדרבא רצו לעכב ביד האנשים ולא רצו ליתן אלא שלא נעשתה עצתם כי הם פרקו מה שהיה עליהם מביזת הים לכן נתעלו הנשים במעלה עליונה כי בהביא למשכן הוא גילוי מלתא מהדבקות שהיה להן בהקב״ה ובפרט היות טבע הנשים קמצניות ולענין נתינת אל הקודש הניחו מידתן:



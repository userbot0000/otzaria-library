%% ענף בריאת עולם

*ספר* אוצרות חיים כתיבת יד (דף קל"ד ע״ב): וז״ל בענין מה ששואלים החוקרים למה נברא העולם בזמן הזה ולא ~קודם~{קדם} זמן מה להבראות יותר מוקדם גם לא נתאחר יותר באחרונה להבראות והנה שאלה זו אין ראוי להתעסק בתשובתה כי ממש הוא ענין שאלת מה לפנים מה לאחור הנזכר במסכת חגיגה {פרק ב' משנה א'} ועכ"ז נשיב בהיתר׳ בקיצור נמרץ והמשכיל יבין והוא במה שהודעתיך הא״ס הוא פשוט ואח״כ נשתלשלו ארבע עולמות אבי״ע ומן הסדר שהולך ומתפשט אותו השתלשלו׳ כך מאז התחיל בחינת עולם וברואיו עד שבא הדבר אל המציאות שהוא עתה ומעתה אין לשאול למה לא נברא העולם יותר תחלה כי בסדר ההשתלשלות כך נעשה ולא היה אפשר להקדים או לאחר ודי בזה שלא נחטא ח״ו ליכנס בעומק מה לפנים מה לאחור והשם יתברך ימחול בעדינו אמן עכ"ל:

*אמ"ה* כפי מה שכתבתי בכמה מקומות מזה הספר מענין הספירות שכל א׳ וא׳ משמשת ז׳ אלפים שנה לא נשאר מקום לשאלה זאת ועיין ברבינו בחיי ז״ל בענין השמיטות ובפירוש על התורה לכמוהר״ר ר׳ יצחק אברבנאל ז״ל פ׳ בהר סיני ובראשית ובספר מפעלות אלהים להרב הנזכר: ועוד אם תשים לבך לשאלת החוקרים למה נברא העולם בזמן הזה ולא קוד׳ תבין שאין מקום לשאלה זאת כלל משום שאם היה בורא אותו קודם עדיין תשאל ולמה לא בראו קודם לכן מוכרחים אנו לומר שבראו כשעלה ברצונו הפשוט לברואתו ואין לומר ולמה עלה לברואתו בזה הזמן ולא קודם כי רצונו הפשוט חייב כך בעבור מה שהוא יודע ואין ידיעתו כידיעתנו:

*רבינו* בחיי {בראשית א' יב'} גם עצי עדן שנבראו בשלישי נגנזו מן הבריות וכל מה שנעשה עד יום שלישי נקרא עולם לפי שהוא נעלם. ומה שנעשה אחריו ביום רביעי נקרא שנה{.} והטעם לפי שכשם שהשלשה מחלק האחד ~בן~{כן} הארבעה מחלק השנים שאין הארבעה אלא כפל השני׳ על כן שני המאורות שהם מכח השניות נבראו ביום רביעי שהוא כפ{ו}ל השנים. ונקראת השנה שנה לפי שהיא נגמרת בשני מאורות הללו וכו':

*וכל* מה שנעשה אחריו ביום {ה}חמישי וביום {ה}ששי הוא הנקרא נפש וזהו שהזכיר בספר יצירה עולם שנה נפש:

*אמ"ה* עיין בענפים דלעיל בהקדמה שכתבתי שישראל ע״י קיום המועדים בשנה מציירים השנה והעולם בצורת אדם באברים וגידים ונפש ורוח ונשמה ומשם נלמד בכאן רמז באומרו עולם שנה נפש שהעולם שנברא בשביל ישראל הם מציירים העולם והשנים היות להם צורת אדם בנפש כמדובר:

*ויהי* ערב ויהי בקר יום שלישי בשלשה ימים אלו הזכיר ערב ובקר ולא היו שם מאורות ש{י}היו מחייבים הערב והבקר כי שקיעת האור הוא הערב וזריחתו הוא הבקר אמנם הזכיר בשלשתם ערב ובקר {ו}לא כלפי האור אלא כלפי הגלגל שהוא חוזר ומתגלגל בו כי כל חלק מחלקי הרקיע כשהוא עולה הוא לו בקר וכששוקע הוא {לו} ערב אך מיום ד׳ ואילך שנבראו המאורות הזכיר ערב ובקר כלפי האור:

*אמ"ה* י״ל קרוב לזה דאמרו שנברא האור ערב ובקר ר״ל היו כ״ד שעות שהם שיעור ערב ובקר ואחר עבור כ״ד שעות שהוא שיעור לילה ויום ברא ענין אחר וכו׳:



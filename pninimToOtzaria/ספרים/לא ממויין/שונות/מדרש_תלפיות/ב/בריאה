%% ענף בריאה

*הרמב"ן* ז״ל בפ׳ בראשית וזה כוונתו בקצר׳ השם יתברך ברא מן האפס המוחלט יסוד דק מאד אין בו ממש אבל ~היא~{הוא} כח {רמב"ן שם: ממציא} מוכן לקבל {ה}צורה {רמב"ן שם: ולצאת מן הכח אל הפועל והוא החומר הראשון} הנקרא אצל היוונים היולי ואחר ההיולי לא ברא דבר אחר אבל יצר ממנו הצורות ובפרט צורת האדם באופן שכל חלק קטן או גדול שבגוף האדם ותמונתו ועד שער ראשו יהיה בו מן היסוד הדק ההוא ואפילו שימות ויכלו החומרים העבים עם כל זה ישאר תמונת הגוף וכל אבריו מן היסוד הדק ההוא הפשוט אשר לא יפגשוה הראות וכל שכן המשוש והוא מעוטף בנפש החיונית ואותה התמונה הוא חלק בגוף עד שיקבל שכר ועונש הנצחי וזהו שנקרא רוח להיותו יסוד דק פשוט ע"כ:

*בדבר* ה׳ שמים נעשו {תהילים לג' ו'} ר״ת במדת דין במד׳ רחמי׳ רמז לדרז״ל {בראשית רבה פרשה יב' סימן טו'} ששיתף הקב״ה מדת הדין ומדת הרחמים וברא את העולם. ספר יורה חטאים:

*ה'* בה״א ברא את עולמו בהבראם בה״א בראם מה ה׳ פתוח למטה רמז שכל~ם מקים~{המתים} יורדים לקבר ויש לה עוקץ למעלה רמז שעתידין לעלות וחלון מן הצד רמז לבעלי תשובה שהקב״ה מקבל אותם ע״כ:

*אמ"ה* רמז ענין קבלת התשובה באות ה׳ לפי שבאות ה׳ נברא זה העולם ואם התשובה עושה אותה בעולם מועלת ואם לאו לא וכו׳ הר״ר חיים אלפואל:

*ענין* המוח וצורתו וכחותיו דע כי אות האלף הוא דמות מוח וצורת	*א'* יוד למעלה כמו תפוח *ו׳* שבאמצע היא כמו שני תפוחים דבוקים ואדוקים זה בזה באופן שצריך שיהיה צורת ו׳ שבאות א׳ עבה משני צדדים ודקה וחדה באמצע ~בצורת~{כצורת} מוח וכל אלו הארבע מוחין כל אחד ואחד ממונה ומוכן לפעולתו. האחד על המחשבה: השני על הזכירה. והשלישי על הדמיון{.} הרביעי על שפע הזרעיית{.} וכל אחד מאלו ארבע מוחין יש לה ארבע זויות לארבע רוחות לארבע מיני מחשבות כשאדם חושב בדברי תורה אזי אותה מחשב׳ באה מרו׳ דרומי. וכשחישב בספרי' חצוניים אותה מחשב׳ באה מרוח צפונית: וכשחושב בדבר מצוה אותה מחשב׳ באה מרוח מזרח: וכשחושב בדבר עבירה אותה מחשב׳ באה מרוח מערבי. וכן במוח הממונה על הזכירה רוח שבדרומי הוא לזכור על הזכירה שבד״ת הצפוני לזכור בספרי׳ החצוניי׳ והמזרחי לזכור בדבר מצוה והמערבי לזכור בדבר עבירה: וכן במוח הממונ׳ על הדמיון צד הדרומי הוא לדמות ולצייר צייורי חכמת התורה. והצפוני הוא לצייר חכמת התבונה וההנדסה. והמזרחי לצייר כלים ובנינים של מצוה כגון בנין בית הכנסת ובית המדרש ונוי של תפילין וספר תורה וציצית וסוכה וכיוצא בזה. והמערבי לצייר כלים ובנינים של ע״ז ובניני הרשות וכיוצא וכן המוח הממונה על הזרע יש לו ד׳ רוחות רוח דרומי ומזרחי באים טיפות הזכרים דהיינו מהדרומי טיפות של ז׳ חדשים ומזרחי טיפות ט׳ חדשים והמערבי טיפות מהנקבות של ז׳ חדשים והצפונית באים טיפות הנקבות מט׳ חדשים חסד לאברהם נהר י׳ עין יעקב:

*ילקוט* תהלים דף ט׳ ע"א {רמז תריט'} אמר רבי חנינא כשבר׳ הקב״ה את האדם נמלך במלאכי השרת וגלה להם שצדיקים יעמדו ממנו ולא גילה להם שיעמדו ממנו רשעים שלא ימנעוהו כבי"כול לברואותו וזהו דכתיב כי יודע ה׳ דרד צדיקים ודרך רשעים תאבד:

*רבינו* בחיי ז״ל {בראשית ב' א'} פירש על ה״א שבהשישי דבגמר מעשה בראשית הניח הקב"ה חותמו: י"ום ה״ששי ו״יכלו ה"שמים ר"ת של שם הויה חותם של הקב״ה:

*אמ״ה* הקשה על זה בעל לקט יוסף דבחות׳ צריכים להיות האותיות למפרע עכ״ל לא הבנתי כוונתו דאין הכי נמי דבחותם האותיות למפרע: אמנם כשחותם באים האותיות כסדרן וכאן חתם בשמו כל מעשה בראשית ולכן אותיות החותם שהם אותיו׳ הויה באים על הסדר:

*אך* אם יש להקשות הוא על מה שאמרו רז״ל {ילקוט שמעוני פרשת בשלח רמז רכו'} הראובני השמעוני הטיל שם י״ה כדי להעיד~ו~ יחוסם דלא שלטו המצרי׳ בנשותיהם וכו׳ והקשו המפרשי׳ דלמה הטיל בהם שם י״ה שלא כסדרו וקדם ה״א ליו״ד ~ותירץ~{ותירצו} דהחותם האותיות למפרע ושם י״ה הוא חותמו ע״כ:

*וקשה* דכיון שחתם בהם שם יה ראוי שיהיו האותיות כסדרן דבחותם הם למפרע כדי כשחותם יבאו האותיות כסדרן: ונראה לי המאסף דטעם שם יה שלא כסדרו והוא כמו שחקוק בחותם לרמוז על גודל יחוסם של ישראל שכל כך מיוחסים הם עד שיכולים הם ליחס או לפסול לאחרים ואין מקום לומר להם קשט עצמך ואח״כ קשט לאחרים או טול קורה מבין עיניך שהרי מסר להם הקב״ה החותם עצמו בידם כאלו אומר חתמו אתם על מי שתרצו וזו מורה על גודל יחוסם כיון שהם יכולין ליחס לאחרי׳ ולרמוז לזה קאמר הראובני ה״א ראשונה ויו״ד בסוף על דרך שהם בחותם לרמוז שמסר להם חותמו כמדובר ובפירוש על התורה פרשתי אופנים אחרים בקדימת ה״א ליו״ד:

*אבל* בענין י״ום ה״ששי ו״יכלו ה״שמים והארץ דבגמר מעשה בראשית הניח חותמו של הויה נראה שבא לרמוז שאע״פ שכלה כל מעשה בראשית עכ״ז עדיין מהוה הויות ובורא עולמות ומחדש בכל יום מעשה בראשית ולכן בחתימת המלאכה חתם בשם הויה דשם מורה על שהוא מהוה הויות כלומר אחר גמר מלאכה זו עדיין מהוה הויות:

*ספר* מאמץ כח {הדרש השנים עשר} (דף ~ח' ע״א~{קעד' ע"ב}) מצאנו ראינו בבריאת שמים וארץ כי בהיות שנכתב בכל פרטי המעשים הנבראים כי טוב {ו}אחר גמר כל ~המלאכה~{המלאכות} נאמר {בראשית א' לא'} וירא אלהים את כל אשר עשה והנה טוב מאד שהורה יתברך כי במה שראה כוללות כל המעשים הנבראים מסודרים בסדר ישר והשתלשלות מציאותם מלבד הטוביו׳ הפרטי הנמצא בכל אחד מהם ראה בהם ~(מאדייות) מהטוביות~ {שהיה טוביותם מאד} בכללותם זולת מציאות כל אחד מהם מפני עצמו והוא אצלי דקדוק טוב וישר:

*אמ"ה* בהיות דקאמר הקב״ה {שם א' כה'} נעשה אדם {בצלמנו} כד{מותנו} ללמד מוסר לאדם שיטול עצה הגדול מהקטן כדחז״ל גם אחר כל הבריאה {שם א' לא'} אמר וירא אלהים את {כל} אשר עשה והנה טוב מאד להורות כי מתרבה טוביות הכוללות מלבד טוביות הפרטי כדברי הרב ז״ל והוא שילמדו מכאן שאינו דומה יחיד העושה את המצוה כרבים העושים אותה שאף שבעשות אותה היחיד גורם בקיום העולם והתרב{ו}ת שפעו אבל אם יעשו אותה בשיתוף היחידים יהיה קיום שלם ורבוי ההשפעה בכפלי כפלים. וכן אם כל אחד בפני עצמו יהלל להקב״ה נמצא שכלם מהללים לו אמנם ברוב עם הדרת מלך. ויוצא גם לימוד ללקיחת עצה שיהיה בעצת הרבי׳ כי עם זה מתרבה טוביות העצה ולכן אחר אומרו טוב בכל פרטי הבריאה חזר לומר על הכולל טוב מאד ללמד שבכל הדברים והענינים אע״פ שאפשר לעשות אותו דבר ענין בפרטי פרטים ויוצא בפועל. אמנם יתרבה טוביות הדבר היות ברוב עם כמדובר. ובגופא דענינא נראה לי דאחר שאמר בכל פרטי הבריאה והנה טוב אמר אחר כוללות כל הדברים הנבראים והנה טוב מאד הכונה דהנה דרשו חז״ל {ילקוט שמעוני בראשית רמז טז'} והנה טוב זה יצר הטוב מאד זה יצר הרע וכו׳ ונוכל לומר כפי זה דאומרו בפרטי הבריאה כי טוב בלבד הוא רמז על יצר הטוב בלבד כי לא הזכיר מאד שרומז על יצר הרע והענין כי בכל פרטי הבריאה שעדיין לא נשלמה כל הבריאה ובהיות כן עדיין אין כל הכנתו של אדם מצויה כי הכל נברא בשביל האדם וכיון שעדיין אין ראוי שיהיה מציאותו של אדם לכן אינו מזכיר כי אם כי טוב הרומז על יצר הטוב כי אין דבר מכל פרטי הבריאה שעל ידו יוכל לימשך יצר הרע בעולם כמו על ידי האדם אך אחר שנברא הכל ושאז ברא את האדם כי כבר הוכן לו הכל אמר כי טוב מאד דרומז על יצר הטוב ועל יצ"הר כלומר וירא אלהים את כל אשר עשה וכיון שהושלם הכל בא עת שימשך מיד אדם טוב מאד דהיינו יצר טוב ורע:

*מסכת* נדרים (דף ל״ט ע״ב) שבעה דברי' נברא{ו} קודם ~בריאת~{שנברא} העולם וכו׳ ובמקום אחר {מסכת פסחים דף נד' ע"א} מנה עשרה דברים וכו' ואיתא בספר מערכות אלהים דף כ״ו ודף כ״ז כל מה שנברא אחר בריאה אינו יכול לשלוט על דברים שקודם בריאה מה שנברא קודם בריאה אינו מועיל רק לבני אברהם שנבראו קודם בריאה וכל מה שנברא קודם בריאה קיים לעד ומה שאחר הבריאה יופסד ויכלה. עיין בלקט שמואל דף נ״ז ע"ב מה שפירש בזה:

*ספר* מטה אהרן על מאמר חז״ל {מסכת ראש השנה דף לב' ע"א} בעשרה מאמרות נברא העולם והלא ט׳ הם בראשית נמי מאמר הוא וכו׳ וקשה למה לא אמר ויאמר כמו בשאר אלא לפי שכל דיבור היוצא מפי הקב״ה נברא ממנו מלאך ואם היה כתיב ויאמר הוה אמינא שהיה באמת אמירה ונברא ממנו מלאך וביום ראשון לא נברא מלאך כדי שלא יאמרו שסייע אותו וכו׳ כאחז״ל במדרש {בראשית רבה פרשה ג' סימן יא'} לא ~נבראו מלאכים~{בראשית רבה שם: נברא} ביום הראשון {כלום} כדי שלא ~יאמרו~{תאמר} מיכאל {היה} מותח וכו':

*אמ״ה* העלים הקב״ה מאמר ראשון וכתב בראשית וכו׳ להראות על כחו הגדול כי ביום ראשון ברא הכל במחשבתו בלבד ואחר שברא כל הבריאה דרך כלל הפריד בששת הימים במאמר כל דבר ודבר לעצמו אבל אם במקום בראשית היה כותב מאמר היה פתחון פה לומר במאמר דוקא יכול לברוא אמנם לא במחשבה לכן כתב בראשית ולא הזכיר מאמר לרמוז שגם בלי מאמר ברא הכל במחשבתו כמדובר וזהו כוונת אומרם בראשית נמי מאמר הוא וכו׳ כלומר המחשבה ג״כ מאמר הוא מה שרוצה לפעול במחשבה פועל כמו בדבור הכל שוה לפניו ויראה דזהו דכתיב {תהילים לג' ו'} בדבר ה׳ שמים נעשו וכו׳ דכיון דרמז בתורה באומרו בראשית ולא הזכיר מאמר לרמוז שפועל ג״כ בלי מאמר דהיינו במחשבתו כמדובר לכן קאמר בדבר ה׳ שמים נעשו לרמוז שמחשבתו היינו בדבור ומה שפועל בדבור פועל במחשבה ונכון ודוק:

*רבינו* בחיי פ׳ בראשית {א' ג'} ויאמר אלהים למי אמר אלא מלת אמירה היא החפץ ומה תאמר נפשך ומה תרצה ותחפוץ. או יהיה ענין ויאמר גזר כענין שנאמר ותגזר אומר ויקם לך:

*אמ"ה* יכולים לומר דויאמר הוא לשון את ה׳ האמרת היום לשון התרוממות כלומר יתרומם הקב״ה על כל דבר ודבר שברא שהרי הוא ברא כל נמצא ולכן אמר בכל דבר ודבר שברא ויאמר:

*שם* יהי אור ויהי אור הי״לל ויהי כן על דרך הפשט שני אורים היו הראשון האור שמשתמש{ין} בו בעו״הז הוא אור חמה ולבנה: {ו}השני האור הגנוז לצדיקים לעתיד לבא וידוע כי האור שמשתמשין בעו״הז הוא נאצל מן האור הגנוז לצדיקים {לעתיד לבא} וזהו שדרשו {ח}ז״ל ~נובלות~{נבראת} אורה של מעלה {מ}גלגל חמה: שני אורים אלו הגנוז והנגלה רמוזים בפסוק {אחד הוא שכתב} מה רב טובך וכו׳ כי רב טוב הצפון הוא האור הגנוז פעלת לחוסים בך ~היא~{הוא} האור הנגלה כלומר ממנו ~מעלת~{רבינו בחיי שם: פעלת} אור נגלה לחוסים בך בצלך בעו״הז וזהו נגד בני אדם. ואל תתמה ותאמר והלא לא נבראו המאורות עד יום רביעי כי המאמר ביום ד׳ הוא {ש}גזר שיאירו למטה לארץ זהו שאמר להאיר על הארץ שהרי ביום ראשון לא מגיעין האורה למטה כי אם ברקיע:

*אמ"ה* נראה שאמר ויהי אור מצורף כדחז״ל {בראשית רבה פרשה יב' סימן ה'} שהאור שנברא ביום ראשון ~גינזה~{גנזו} וזה האור נצוצי אותו אור ונמצא שהיו שתי גזרות על האור חדא על בריאתה וחדא על חילוקי הנצוצות ממנה ושיעור הכתוב ויאמר אלהים יהי אור על האור הראשון ואח״כ ויהי אור טפלה לאותו אור שהוא האור שהעולם משתמש בהם וכמו שמבואר אצלי על פסוק וירא אלהים את האור כי טוב ויבדל אלהים בין האור ובין החשך דקש׳ מאי בין בין אלא וירא אלהים את האור שברא ביום ראשון כי טוב ואין ראוי לעולם שישתמשו באותו אור וגינזו ומה עשה ויבדל אלהים בין האור עצמו חילקה העיקר גינז והנצוצות הניח לשימוש העולם וכן הבדיל בין החשך הבדיל בחשך עצמו החשך שהיה על פני תהום הניחה בגיהנם לרשעים והקלה הניחה בעולם הזה ולרמוז לזה לא אמר ויבדל אלהים בין אור לחשך אלא בין האור ובין החשך לרמוז שמלבד שהבדיל בין האור והחשך גם הבדיל באור עצמו ובחשך עצמו:







%% ענף ברכת נשואין וסודו

*שנינו* בתולה נשאת ליום רביעי ואמרינן טעמא שמא יהיה לו טענת בתולים וישכים לבית דין ובמדרש לרשב״י הקשו יום חסרונה של בתול{ת} ישראל כי ביום רביעי נתמעט הירח לא היה ראוי שבו יהיה שלמות לבתולה אחרת: והשיב ~שהותקנו~{כי נתקנו} נשואי בתולה ברביעי להראות קיום ומעלה בבתולת ישראל כי אף ~כי~{אם} נתמעטה ביום ההוא הנה יש לה נחת רוח למטה בנשואי בתולה ובת קול אומר{ת} {מיכה ז' ח'} אל תשמחי אויבתי לי ~אם~{לשון הפסוק: כי} נפלתי קמתי ולטעם זה בתולה נשאת ביום הרביעי:

*וצריך* לתקן חופה מכלי׳ יקרים לכבוד הכלה הנזכרת בשיר השירי׳ שהיא מזדמנת בשמחת הכלה שלמטה שהיא דוגמתה והחופה ההיא דוגמת החופה העליונה שהכלה שרויה בתוכה והיא כל{י}לת יופי מכמה גוונים יקרים כי הכלה העליונה והתחתונה עומדת בדוגמא אחת ~זו~{זאת} מתברכת משבעה ברכות סוד שבעה נהרות מריקים עליה השמן הטוב וזאת מתברכת בשבע{ה} ברכות דוגמת השבעה העליונים:

*ברכה* ראשונה בורא פרי הגפן סוד היין המשמ׳ אלהים ואנשים והתעוררות השמחה הבאה אליו מצד הגבורה ~דהיין~{והיין} ההוא עושה פרי ועץ החיים עושה פרי בהתעוררות זה וגפן זאת נוטלת הכל ועושה קציר כמו נטע לפיכך ברכה ראשונה על היין:

*ברכה* שניה שהכל ברא לכבודו סוד העמוד שעליו העולם עומד ונקרא כל שהוא כלל הכל והוא סוד הברית שסוד החיבור תלוי בו והוא מקבל ~לה~ {ה}שמן הבא אליו ממה שעליו לעשות פירות בגפן ההיא{.} וכבר ידעת כי השמן הטוב יורד מהמוח דרך חוט השדרה אל המעור ~ומ"ש~{תולעת יעקב שם: ומשם} בארה שבע וזה התעוררות הימין כי אין הפרי אלא משם השמאל מעורר השמחה הימין גומר הפעולה אח״כ נכלל הימין והשמאל זה בזה והוא סוד האדם בשלמותו ולפיכך:

*ברכה* שלישית יוצר האדם איש יושב אוהלים ~מכריח~{תולעת יעקב שם: מכריע} ראשון הבריח התיכון בתוך הקרשים מבריח מן ~הקשה אל הקשה~{הקצה אל הקצה} והוא האדם הגדול:

*ברכה* רביעית אשר יצר את האדם בצלמו סוד העמוד הימני יכין המכין המן הבא מגבעת הלבונה {ו}שולחו אל הארץ התחתונה פני יהושע כפני לבנה:

*ברכה* חמשית שוש תשיש ותגל עקרה עקרת הבית רחל הקטנה עיקר הבית בקיבוץ בניה מארבע כנפות הארץ בסוד עמוד השמאלי בועז אשר לו העוז והגבורה ומתחבר עם העמוד הימני לקבץ נפוצים ולהכניסם בין ברכים סוד למודי י״י והטעם ששתי ערבות שבלולב אינן עושים פרי אבל קבוץ הבנים הוא הפרי שלהם ואין מי שיעורר קבוץ הבנים אל האם כי אם הנביאים:

*ברכה* ששית שמח תשמח רעים אהובים מקום ~הדעות~{הריעות} ו{ה}שמחה והאחוה הוא יסודו של עולם ולמי כל חמדת ישראל וצד״יק וצד״ק שני רעים האהובים זה דודי וזה רעי ואינן נפרדים זה מזה ~תולעת יעקב שם: זה דודי וזה רעי~ שני עפרים תאומי צביה הרועה בשושנים:

*ברכה* שביעית היא ~המאמת~{תולעת יעקב שם: המעמדת} הכל וממנה מתברכים כל המאורות והיא כלל עשר מאמרו׳ ולפיכך יש בברכה זו עשרה מיני שמחה והם שש״ון ושמ״חה חת״ן וכלה אה״בה ואח״וה גילה די״צה שלו״ם ורעו״ת. עד כאן סוד שבע ברכות עליונות שיורשת הכלה העליונה ולפיכך דוגמת{ן} לכלה התחתונה שהיא דוגמתה למטה והכונס בלא ברכה בכלל הנהנה מן העולם הזה בלא ברכה שגוזל אביו ואמו ובכלל זה הבא על הפנויה ואף אם טבלה גוזל השם ברוך הוא ושנינו {מסכת כלה פרק א' הלכה א'} כלה בלא ברכה אסורה לבעלה כנדה והטעם כי כמו שבזמן נדתה אין האיש בבית כי קצר המצע מהשתרע לקבל אשה ובעלה וריעה~.~ סוד נעלם{.} ואז אין ברכה שורה כי אין האדם שלם ואין מתיחדים כי אם בברכה ולזה כל עוד שאין הברכות נמשכות מלמעלה הכלה אסורה:

*ודע* כי הידיד נקרא כל והכלה היא ה{"א} אחרונה ובהתחבר צדיק עם צדק נקראת כלה והרי היא מותרת לבעלה כי נמשכו אליה מי הברכה העליונה וכן למטה האשה אסורה לבעלה בלא ברכה לפי שהיא ~כדוגמא~{בדוגמא} עליונה (ספר תולעת יעקב {סוד ברכת נשואין}):



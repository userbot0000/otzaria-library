%% ענף בריאת האדם

*פליאה* כתר עליון הוא עלול מעלת העלות והכ"תר האציל החכמה והחכמה האצילה הבינ"ה והבינה האצילה ההיקף מה צורך לכל אלו. אלא דע עלת העלות גזר גזרה שיעשה אדם גשמי ואלולי הכחות של מעלה לא יעשה אדם למטה שכל כח וכח למעלה ניתן כח לאשר כנגדו למטה ולכן התחיל והאציל הכ״תר והחכ״מה והבינ״ה אשר שלשתם נקראים ראש אחד ואח"כ האציל החס"ד זהו זרוע ימין
ואח״כ האציל הפחד זהו זרוע שמאל ואח״כ האציל התפא״רת הוא השדרה: ואח"כ האציל נצ"ח הוא ירך ימין. ואח"כ האציל ההוד הוא ירך שמאל ואח"כ האציל היסו"ד הוא המעור ושערות סביב לו הם כחות חיצוניות המסביבים אותו לקבל מהודו והדרו: ואח״כ האציל העטרה היא הפריעה שבמילה ושערות בית השחי בימין ושמאל הם כחות ישמעאל ועשו הנאחזים מאברהם ומיצחק הוא חס"ד ופח"ד ובני אטמי הם תחת הירכים לעולם לחים ואין שם שערות רמז לנצ"ח והוד המשפיעים למטה מהשפעה שלמעלה מהם ואין שם שערות כי אין שם אחיזה. ובית השחי יש לחות מעט מן המעט ושערות רבות לומר שאין נותנין לכחות החיצוניות רק מעט כדי פרנסתם והנה האדם צריך שיהיה לו למעלה אבר רוחני כנגד כל אבר ואבר שלו כי בלאו הכי אדם לא ינצל וזהו נעשה אדם בצלמנו כדמותינו:

*וא"ת* אם הדבר כאשר אמרתי יאצלהו בעין אחד בזרוע אחד בירך אחד למה האציל כל הכחות אלא דע שאם יאציל זרוע של ימין האדם לא יתקיים בריבוי הרחמים או בזרוע שמאל לבד הוא דין וידקדק בדין ולא יתקיים אפילו רגע אחד על כן הוצרך בשניהם: ומאחר שכן הוא העולם השפל אינו ראוי להשתמש בהם והאצילו אחרים הם ת״ת ויסו״ד ונצח והוד וגם אלו ראה הקב״ה שאין העולם ~כראי~{כדאי} להשתמש באלו האציל גם הנקבה שהיא העטרה:

*אמ״ה* כיון דשערות בית השחי הם כחות ישמעאל ועשו ושערות אשר סביב ברית המעור הם כחות חיצוניות לקבל מהודו והדרו ~יראה~{יראו} המשחיתים כמה קטרוגים עליו לקטרג כיון שנכנס בתחומם להפסיק שפעם משם כי סביב רשעים יתהלכון דלכן צריך לתת חלק לסטרא אחרא:



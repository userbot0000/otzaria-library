%% ענף סוד ברכת בתולים

*בספר* תולעת יעקב {ברכת אשר צג וכו'} זה לשונו ראיתי לבאר ברכה זו אף אם לא הוזכרה לא במשנה ולא בתלמוד למעלתה כי הגאונים תיקנוה ~כדוגמא~{בדוגמא} עליונה:

*ברוך* אתה ה׳ אמ״ה אשר צג אגוז בג״ע הכוונה על היצירה התחתונה שהיתה בדוגמא היצירה העליונה ואמרו חז״ל אדם וחוה נטועים היו שנאמר נצר מטעי מעשה ידי להתפאר: וירמוז לאדם וחוה העליונים סבתם שהיו כקרני חגבים בעמקי ההויה ~ושרשתן~{תולעת יעקב שם: ושתלן} הקב״ה ונעשו ארזים גדולים וזה סוד ארזי לבנון אשר נטע:

*אגוז* המשיל הכלה לאגוז שהוא סגורה ובחותם האמת חתומה ~וכן~{תולעת יעקב שם: ומן} הכלה העליונה נשאה שם זה ועליה אמר המלך שהשלום שלו {שיר השירים ו' יא'} אל גינת אגוז ירדתי הוא הגן שאמר עליו {שם ד' יב'} ~גל~{גן} נעול אחותי כלה והיא כמו האגוז שיש לה כמה קליפות והמוח מבפנים הוא שכתוב {יחזקאל ה' ה'} זאת ירושלים בתוך הגוים שמתיה וסביבותיה ארצות: והמוח ההוא נחלק לד' חלקים דוגמת המרכבה העליונה והם מסובבים מצד זה ונפרדים מצד זה כמו שהמאורות ביחוד שלם ונפרדי׳ כל אחד לפעולתו {ו}הממונה עליה וכמו שכתוב {בראשית ב' י'-יא'} ומשם יפרד והיה לארבעה ראשים: הוא הסובב הוא ההולך: ולפי שהאגוז ההוא נטוע בגן {ו}נקראת גנת אגוז על שמו ונמשלה המרכבה העליונה לאגוז מה אגוז זה סתום מכל צדדין אף המרכבה העליונה סתומה ונעלמת מהכל:

*שושנת* העמקים על שם שהכלה הכלולה בכל יופי נקראת בשם זה וכמו שאמרה על עצמה {שיר השירים ב' א'} אני חבצלת השרון שושנת העמקים וחבצלת הוא הנקרא ~חב״ק~{תולעת יעקב שם: חבאק} והוא ירוק על שם אסתר ירקרוקת היתה השרון שהיא מזמרת ושרה לפני המלך שלמה:

*ד"א* אני חבצלת השרון שהיא עומדת לקבל מים חיים מהלבנון כענין שכתוב והיה השרון לאגם. שושנת העמקים ויש בה ששה עלין כנגד הכלה שהיא כלולה מששה קצוות. העמקים שהיא מהעומק העליון ושם היתה ונקראת שושנה מה שושנה זו משונה בגווניה לבן ואדום ומתהפכת מגוון זה לגוון זה אף היא משונה במדותיה פעם דין פעם רחמים:

*ודע* כי טעם שנקראת תחלה חבצלת ואח״כ שושנה יש לו סוד והוא כי קודם התחברה עם המלך נקראת כן ולפיכך ירוקה ואחר חוט של חסד משוך עליה בשבתה עם המלך ואז נקראת שושנה בסוד שפתותיו שושנים:

*בל* ימשול זר לזה היא סתומה ושמורה מכל עברי' לבל ימצא הזר מקום ליכנס שם למקדש כי ~גל~{גן} נעול אחותי כלה ומעיין חתום במקום קדוש ואין מקום לומר לטמאים ליכנס שם: על כן אילת אהבים וכו' היא אילת השחר ויעלת חן שמרה בטהרה וח{ו}ק לא הפ{ר}ה כענין אל תלכי ללקוט בשדה אחר אבל עיניך בשדה של תפוחים עם אלוף נעורים ובהיות הבתולה בדרך זה הנה היא בדוגמת בת ישראל ברוך אתה ה׳ הבוחר בזרעו של אברהם להיותם חלקו ונחלתו כי הם בניו הנולדים בביתו עובדים עבודתו ושומרי דתו וחוקותיו ואינן מפירים ח{ו}ק ואינן עוברים ברי׳ לעבור ממקום קדושתם ללכת בשדה אחר כי בעבר הנהר ישבו אבותיכם מעולם ואקח את אביכם את אברהם משם ואולך אותו בכל ארץ כנען ונטעתיו במקום הקודש והכנסתיו בסוד האמונה ותחת כי אהב את אבותיך ויבחר בזרעם אחריהם להיות לו לעם סגולה מכל העמים:

~שייך לענף ברית: *נקרא* המילה ברית וכו' לעולם באכילתו מן העץ וכו׳ מ"ע קצ״א:~

~שייך לענף ברכות וקללות ומאה ברכות: *ילקוט* פרשת עקב דף ת״ע ע״ב {רמז תתנה'} חייב אדם לברך מאה ברכות בכל יום וכו' כי כל הברכות באים משם:~

 



 







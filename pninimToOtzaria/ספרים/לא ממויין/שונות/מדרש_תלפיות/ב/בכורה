%% ענף בכורה

*כתיבת יד* שתים ~ממצוה~ {ממצות} כתוב בהן לא יוכל ואלו הן {דברים כב' טז'} לא יוכל לבכר {דברים כב' יט'} לא יוכל בעלה הראשון אמרו חז״ל אמר הקב״ה אע״פ שכתבתי בתורתי לא יוכל לבכר אע"פ כן עשיתי ליעקב בכור שנא׳ בני בכורי ישראל הה״ד הלא אח עשו ליעקב נאם ה' ואוהב את יעקב הפך תורתו לזה אמר לא יוכל לבכר וללמוד מהקב״ה והטעם משום שהקב״ה העולם שלו ויתנו למי שירצה אבל האב אין הממון שלו והקב״ה שנתנו לו לרוצה שלא יבכר לזה אמר לא יוכל לפי שרוצה ללמוד מהקב"ה:

*גם* כתיב {סדר עולם פרק ה'} ה{ן} ישלח איש את אשתו והלכה {מאתו} והיתה לאיש אחר הישוב אליה עוד {הלוא חנוף תחנף הארץ ההיא} ואת זנית רעים רבים {ושוב אלי} נאם ה׳ וכו׳ לזה אמר לא יוכל בעלה הראשון ללמוד ממני להשי׳ גרושתו שנשאת והטעם משום דכתיב כי אל אנכי ולא איש כלומר אני אל יכול לעשות מהגוף שזינה גוף בריא׳ חדש׳ אחר שבלה בעפר דאז אין הבועל דומה לבעל לכך אינו אוסר עכ"ל:

*בספר* חכם הרזים הלכות מלכים בא המלאך כדמות עשו ליעקב אמר ליה שקרן אתה למה אמרת אנכי עשו בכוריך א״ל שקניתי בכורתו ואמרתי עשיתי כאשר ~צויתנו במה~ {במהדורת לעמבערג: צויתני כמה} פעמים א״ל מה שמך א״ל יעקב א״ל לא יעקב לשון נוקבא יקרא שמך כי אם ישראל ישר לאל וראוי לברכה דכתיב וברכות לאיש אמונות שארית ישראל לא ידבר כזב:

*ילקוט* (דף רי״ו ע"א) כתיב ויהי בחצי הלילה וה׳ הכה כל בכור במצרים וכתיב ביום הכותי הא כיצד לקו בלילה מכת מיתה והיו מפרפרים כל הלילה ומתו ביום ולכך כתיב כלנו מתים ולא מתנו אלא שעדיין לא מתו עד היום:

*מפרשים* הבכורות עבדו לעגל מפחד שלא יהרגו להם ישראל כשם שהרגו לחור וזהו שאמר וישכימו ממחרת ויעלו על״ת חסר כתיב שלא עשאו לעולה כמשפט יראה וכהן שעבד ע״ז אפילו בשוגג פסול לכהונה לכך נבחרו לוים תחתם ובזה מתורץ למה לא הרגו הלוים לבכורות כמו שאמר הרגו וכו׳:

*ווי* העמודים טעם שמכר עשו הבכורה משום דאין מתאבלים על בנו הבכור ואמר עשו כשימות לא יתאבל אביו עליו ואם כן לא יכול להיות לו כפרה על עונותיו:

*מפרשים* ז״ל פרשת בא טעם מכת בכורות בחצי הלילה לפי שחצי הלילה היא שעה רצויה שבלילה כמו שאמר דוד חצות לילה אקום להודות שיש שעות רצויות בלילה כמו ביום ערב ובוקר וצהרים שהם תחלת היום ואמצעיתו וסופו שהם כנגד זמני האדם העליה והעמידה והירידה ובאמצעית היא עת רצון כמו שכתוב ואני תפלתי לך ה׳ עת רצון לשעת המנחה וכן בלילה שלשה משמרות ראשונה ותיכונה ואחרונה והתיכונה היא יותר עת רצון מכלם וכנגד אלו השלשה זמנים עשו מן הדם שלשה מינין על שתי המזוזות ועל המשקוף כנגד שלשה יודין אחת מכאן ואחת מכאן ואחת על גביהן היו״ד הראשונה תחלת הויה ואחרונה סוף אדני והאמצעית מן אהיה והיא המשובחת ולכן היא על שתיהן ובעבור כי האשמורת התיכונה המשובחת מכלם לכן רוח צפונית היתה מנשבת בחצות הלילה:

*כתיבת יד* לו משפט הבכורה רמז דמשפט הבכורה לבן ולא לבת מדכתיב הבכורה חסר ו״ו להודיענו שמשפט הבכורה בזכר ולא לנקבה: ועוד דורש בספרי דמשפט הבכורה לזכר ואשה בכורה אינה נוטלת פי שנים כלל שהרי כתוב בכרה בלא ו״ו כנגד ששה פעמים שכתוב בנים בתורה ללמדך שהבן זכר בכור נוטל פי שנים אבל הבת הבכורה אינה נוטלת פי שנים:

*אמ״ה* רמז דבכור נוטל פי שנים לפי שכל אותיות בכור כפולות ועולות פי שנים כך כתב בספר אמרי נועם: ונראה לי רמז בנקודות בכור שהם שבא שהם שני נקודות רמז שיקח שני חלקים ויש חולם שהיא נקודה יחידה למעלה לומר ואל תקשה למה בן נוטל פי שנים ולא הבת משום שכך גזר חי יחיד עומד ברומו של עולם: ולמקובלים ז״ל ינעם טעם הבן נוטל פי שנים כנודע ליודעי חן:

*פירוש* על פסוק {במדבר ג' יב'} ואני ~נתתי~ {לשון הפסוק: הנה לקחתי} את הלוים {מתוך בני ישראל} תחת כל בכור לא היו ראוים הבכורות לנחלה כדי שלא יהיה להם עסק רק בעבודת המקום ויהיו זריזים {ומלומדים בה} ומשנלקחו הלוים במקום הבכורות צוה הקב״ה. שלא יתנו ללוים נחלה רק המעשרות לפיכך הבכור נוטל פי שנים הראוי לו וחלק הראוי ללוי ע״כ: בחזקוני ~פרשה~ {פרשת} במדבר:

*ובלקט* יוסף כלל העולה אנו נותנין מעשר בשביל הבכורה שבדין היה שלא יטול הבכור חלק בארץ שיהיו תמיד בעבודת המקום ממילא לפירוש זה אין לעמלק מענה על הבכורה כי אנו נותנין מעשר והוא אינו נותן:

*אמ"ה* בחיבור אחר פרשתי בטעם נטילת הבכור פי שנים. ונראה עוד שכיון שהבכור הוא הראשון לפתיחת רחמה של אמו נמצא עשה דרך לשאר אחיו הבאים אחריו שיבואו בעולם ויזכו לנחלה ונמצא שהבכור גרם להם כל זה בדין הוא שמלבד החלק הפשוט הנוגע לו שיותר כל אחד חלק מחלקו לתת לו ובזה נעשים לבכור פי שנים:




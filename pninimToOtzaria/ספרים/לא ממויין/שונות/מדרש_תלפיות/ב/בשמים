%% ענף בשמים

*מנחות* פרק ה׳ תניא ר׳ נתן אומר כשהוא שוחק אומר הדק היטב היטב הדק מפני שהקול יפה לבשמים וכו׳ כדאמר ר׳ יוחנן בכריתות {דף ו' ע"ב} כשם שהדבור רע ליין כך הדבור יפה לבשמים פירוש גביה יין של נסכים תנא זרק הגיר של שמרים גזבר הקיש בקנה פירש רש"י ז״ל כשהתחיל לצאת אותו לבן שתחת היין שצף על השמרים הקיש הגזבר על גבי~א~ הכד וסותם זה מיד וזה היה סימנו שלא היה רוצה לדבר כל זמן שמוציאין היין מפני שהדיבור רע ליין מה שאין כן בבשמים שהדבור יפה לבשמים: והכלבו פירש הדק היטב פי׳ לסמני הקטרת אומר היטב תתדקק וזהו שאמרו ~שהכל~{שהקול} יפה לבשמים פירוש קול המאמר הזה הוא יפה לבשמים שהדבור הזה יצא הבל מפיו שהרי אלו התיבות יוצאות מן הגרון ע״כ: והרמב״ם ז״ל בהלכות כלי המקדש פ״ב {הלכה ה'} כתב וכשהוא שוחק אומר הדק היטב היטב הדק כל זמן ששוחק ומערב הבל. ושם גם כן הביא הכסף משנ׳ ופירש רש"י הממונה אומר כן לשוחק ומפרש טעמא בגמ׳ שהקול יפה לבשמים כנ״ל:

*אמ"ה* הלשון סובל לפרש שהשוחק בשמים עולה מהם ונכנס בגרון ומזיק לשוחק כנודע אך באומרו שוחק הדק דוחה אותו אבק לחוץ ובזה יכול לשחוק ואינו מנעו ממלאכתו וזהו שהקול יפה לבשמים קול השוחק האומר שוחק הדק וכו׳ יפה לו לבשמים בעבור הבשמים:



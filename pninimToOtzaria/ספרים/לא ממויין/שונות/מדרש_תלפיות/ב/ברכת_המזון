%% ענף ברכת המזון

*בבהמ"ז* אית עשרה מילין חד לתקוני פתורה כמו ~דיתוב~{דיתיב} קמיה מלכא כמו דכתיב ואכלת ושבעת וברכת את ה׳ אלהיך. שני נטילת ידים קודם אכילה שלישי דיטול ימינא בשמאלא וישמש ימינא לשמאלא ויטול עד שיעור דגזרו רבנן: רביעי דבעי להגביה ידיו בתר נטילה ויזדווגו שני זרועותיו כאחד בשעת נטילה{:} חמישי דצריך לברך בשעת נט״י. ששי למיהב פתו לעני. שביעי לברך ברכת המוציא ולדקדק בה: שמיני האוכל פתו על שולחנו שלא יהא גרגרן ~ובלעם~{ציוני שם: ובלען} אלא כאוכל קודם מלכא: תשיעי דבעי למ{י}חוי על שולחנו מילי דאורייתא ואם יחיד הוא ואין לו זימון די בברכותיו. עשירי מים אחרונים חובה ולא טעונים ברכה וכל חד איתא טעמא מ{גו} מתיב{ת}א דרקיעא וכו׳ ע״ש בארוכה. ציוני פ׳ עקב:

*בענין* ברכת המזון בטובו {ציוני שם: חיינו ובטובו ולא} ~ו~מטובו ~וכו׳~ מטובו רזא עלמא תתאה דנפק ממדת הטוב ובטובו הוא מדת הטוב עצמו מאי אקרי טובו כדקאמרת ונהרו אל טוב ה׳ דא עילאי ותתאי: ואל טובו דא אילנא דחיי ונהרו אל טוב ה׳ דעל ידיה אתחנן כולי עלמא {וכו'}:

*נשים* ועבדים וקטנים חייבים בברכת הזימון אבל הם אינן מברכין דהא תנינא אוי לו לאדם שאשתו ובניו מברכים לו. ואמר רבי אבהו נשי׳ ועבדים חייבים במקרא מגילה אבל הם אינן קוראים רק חייבים לשמוע מפי הקורא ~וכו'~ כעין זה הנשים חייבות בבהמ״ז וחייבים בעליהן להמתין להן על שולחן כדי ~שתשמיע~{ציוני שם: שתשמע} מפי המברך: היו נשים הרבה המברך עליהן אינו מברך בשם דתנינא נשים אינן מצטרפות לזימון הואיל ואין מצטרפות אין מברכין עליהן בשם דעיקר מצות המזון בזכרים ולא בנקבות אמנם חייבות הם לשמוע:

*זוהר* פרשה בלק דף קפ״ט {ע"ב} בבהמ״ז צריך כד מטי על הארץ ועל המזון קודם שיאמר רחם (וע"ש הטעם: לתת מים בכוס של ברכה):

*בהמ"ז* הם שלשה ברכות מן התורה וא׳ ~ברכת~{ברכה} רביעית מדברי סופרים. וגדול שבשלחן מברך ואפילו שבא לאחר סעודה. וסי׳ לג׳ ברכות מן התורה ועשית שלחן עצי שטים וצפית אותו זה״ב ברכת הז״ן ברכת ה״ארץ ברכת ב"ונה ירושלים: זהו זה״ב מספר דוד{.} וכן השלחן רמז למלכות וסימן הוא למלכות בית דוד בן ישי וכולל מלכות בן דוד של מטה וכן מלכות של מעלה הוא כח הלבנה דוד מלך ישראל חי וק{י}ים ~זמן~{במהדורת ווארשא: זהו} שאמר{ו} {שמואל ב' כ' א'} אין לנו חלק בדוד ולא נחלה בבן ישי איש לאהליו ישראל אין לאהליו אלא לאלה{י}ו {ילקוט שמעוני שמואל א' רמז קו'}:

*וכבר* ידעת כי השלחן במקדש כנגד מדת הדין ומטעם זה היתה מונחת בצפון שהוא השמאל ומדת הגבורה והיו על השלחן כלי בגדים אחד שני ואחד תכלת השני כנגד מדת הדין של מעלה והתכלת כנגד שלמטה הכלולה מכל המדות שהרי לחם הפנים היא על השלחן עצמו בלי ~רום~{שום} אמצעות שנאמר {במדבר ד' ז'} ולחם התמיד עליו יהיה ועל הלחם פורשים בגד תכלת ועל בגד זה היו נותנים כל כלי השלחן ועל כלי השלחן היו פורשים בגד שני והיה העליון על הכל והיה בגד שני מלמעלה ובגד תכלת מלמטה כי כן מדת הדין שלמעלה משפעת בשל מטה וכל הענין כי מן השלחן שבמקדש תבא פרנסה לכל העולם וכנגדה מדת הדין המפרנסת העליונים צבא המרום גם השפלים כי היא המדה הנותנת טרף לביתה וחק לנערותיה: ומכאן תבין טעם היות קומת השלחן עם המסגרת עשרה טפחים וא״כ השלחן שבמקדש עם מה שעליו יורה על מדת הדין והבן וכן עשרה מנורות ועשרה כיורות וכו'. ס׳ שלחן ארבע:

*טעם* להקדים ברית לתורה בברכת מזון לפי שהתורה ניתנה בשלשה בריתות והמילה בי״ג בריתות והם הנזכרים בפרשת המילה לאברהם ובזכות י״ו בריתות אלו ניצולים ממדת הדין שהוא חרבו של הקב״ה שיש בה שש עשרה פיות ועל זה אמר משה רע״ה בהבטחה עתידה {דברים לב' מא'} אם שנותי ברק חרבי ותאחז במשפט ידי סמך יו"ד של חרבי אל וי״ו של ותאחז כד״י לרמוז שש עשרה והבן פסוק {איוב יט' כט'} גורו לכם מפני חרב למען תדעון שדין. ביאורו גורו לכם מפני חרב של מעלה כי העונו׳ גורמים החמה והחרב למטה ולמען זה יש לכם לדעת שיש דין והעולם אינו מקרה וחרב זו רשעים נדונין בה אבל צדיקים לא די שאין מתפחדין ממנה אלא שהיא נמסרת בידם הוא שכתוב רוממות אל בגרונם וחרב פיפיות בידם קרי ביה שש עשרה פיפיות והבן זה כי יש בכאן ענין גדול נקשר בקצת אותיות השם הגדול אך כוונתי לקצר:

*ובספר* כלי מחזיק ברכה לכמוהר"ר ישראל נאג"רה זצ״ל בענין ברכת המזון וז״ל וכבר ראיתי בזמנינו זה חכם גדול ומופלג בעושר ובזקנה וגדול בחסידות מוהר״ר מרדכי מסנות ז״ל עברו אל ביתו שלשה חכמים גדולים לדבר מצוה ומכללם הרב אב״א מארי ז״ל והיה יושב על ברכיו ופניו כלפי מעלה וידיו פרושות ומברך ברכת המזון ומעוצם כוונתו לא שת לבו אל החכמים אשר באו אל ביתו ולא הרגיש אם נכנס אדם ואחר שסיים הברכה ואמר ברכת אחרונה על היין קם על רגליו ואמר בואכם לשלום אל תשיתו עלי חטאת תמחלו לי שהייתי מדבר עם קוני לנוכח ממלל עם ממלל:

*מצוה* מן המובחר אם כלם יודעים לברך בהמ״ז שיברך אותו שאכל כדי שביעה הנהג׳ האדם {פרק ג'}:

*בשעת* ברכת המזון ישים עליו בגד העליון וגם הכובע או המצנפת על ראשו בשעת ברכת מזון. ויכוין שיש בברכת המזון ארבע ברכות כנגד ארבע אותיות שבשם הוי״ה:

*יכוין* מאד בברכת המזון ובדקדוק מלותיה שלא יבלעם ואל יברך אלא מתוך הסידור כשהוא בביתו כי הכתב מעורר הכוונה ובפרט בהיותו ביחיד בלי שלשה או אם אין לו כוס כי אז צריך לאומרו בעיניו סגורות{.} ואם יש לו ישימהו לפניו ויניח ידיו זו על גב זו ימינו על שמאלו כנגד החזה וכן יעשה אפילו יש שלשה רק שאין לו יין:

*כשחוזר* המברך ומשיב ברוך שאכלנו משלו יאמרו המסובין אמן קודם שיתחיל המברך ברוך אתה ה':

*כל* אחד מהמסובין מחוייבים לומר עם המברך כל ברכה וברכה ואפילו החתימות ויקדים לסיים קצת קודם המברך כדי שיענה אמן{.} יאמר ובטובו ולא יאמר ומטובו: יאמר לא חסר לנו ואל יחסר לנו החי״ת בק״מץ והסמ"ך בפתח: ואל יאמר שבכל יום בשין אלא בכל יום בלא שין. אל יאמר רועינו אלא יאמר רעינו בשבא{.} כשאומר יעלה ויבא בראש חודש ויום טוב אל יאמר בב"המז כי אל מלך חנון ורחום אתה אלא יאמר כי אל חנון אתה. עונין אמן אחר הרחמן הוא שבברכת המזון וכן אחר כל תחינות ובקשות: כשאומר עושה שלום במרומיו אחר ברכת המזון יכוין בר״ת של עושה שלום שהוא שם ע"ב:

*יש* נוהגים כשנוטלין כוס לברך ברכת המזון אומרים כוס ישועות אשא ובשם ה׳ אקרא ומהר״ן כתב אחר בהמ״ז סמוך לברכה שמברכין על הכוס יאמרו פסוק זה ואני ראיתי אנשי מעשה כשהיו מושיטים להם ~בוס~{כוס} לברך היו אומרים פסוק זה והבוחר יבחר קיצור ל״ה:

*יש* נוהגים לברך ברכת המזון דווקא מתוך הסידור:

*לענין* זימון בבית הגוי כתב רמ״א בשלחן ערוך שלו סימן קצ״ג {סעיף ג'} בזה הלשון המנהג שלא לזמן בבית עכו״ם {ונראה לי הטעם} משום {דלא יוכלו לקבוע עצמן בבית עכו"ם משום} יראת העכו"ם והוי כאלו אכלו בלא קבע ועוד דיש ~לחיש~{לחוש} לסכנה אם ישנו בנוסח הברכה ולא יאמרו הרחמן יברך בעל הבית הזה ולכן מתחלה לא קבעו עצמן רק לברך כל אחד לבדו ולכן אין לשנות המנהג {ו}אף אם לא היו טעמים אלו מספיקים מכל מקום מאחר דכבר נהגו כך הוי כאלו לא קבעו עצמן ביחד: וכתב בעל עולת תמיד על זה וז״ל וכל האחרונים חולקים על הרב בזה בעל הלבוש והב"ח ומהרש״ל ז״ל:

*וזה* לשון מטה משה מהרש״ל כשהיה מזמן בבית כותי היה אומר הרחמן ישלח לנו ברכה מרובה בבית מקום הליכותינו ובמקום ישיבתינו ופעם אחת היה סעודת פדיון הבן בבית הכותי והיו שם כמה גברי רברבי ~והסמיכה~{והסכימה} דעת כלם לברך ולומר יברך את בעל הבית הזה דקאי על בעל הסעודה: וכתב בעל אליה זוטא על זה והאוכל בבית חבירו משלו אין צריך לברך הרחמן יברך בעל הבית כיון שאינו אוכל משל חבירו:

*כתב* האשרי מצוה מן המובחר אם כלם יודעים לברך שיברך אותו שאכל כדי שביעה שהוא חייב מן התורה ואם אינן יודעים לברך יברך מי שאכל כזית להוציא אותם שאכלו כדי שביעה. כשחוזר ומשיב המברך ברוך שאכלנו משלו ובטובו חיינו יאמרו המסובין אמן קודם שיתחיל המברך אח״כ ברוך הוא וברוך שמו כי בכאן נשלם ברכת הזימון ואח״כ מתחיל בהמ״ז וכן כמה גדולים נוהגים כן שם ע"ב:

*ספר* החינוך אין אות *ף׳* בברכת המזון לפי שכל המברך בהמ"ז בכוונה אין שולט בו אף ומזונותיו מצויין לו בכבוד כל ימיו והמדקדק יזהר לברך דוקא בתוך הספר בהמ״ז ולא בעל פה:

*תוספות* ברכות דף ~נ"ח.~{נא' ע"א} בהמ״ז הוא דאורייתא החמירו בה להיות יושב ומברך שהרי עשרה דברים בה משא"כ בשאר ברכות וזה נוטריקון ואכלת ושבעת שב״עת וברכת לברכת המזון (מפי משה אלברם):

*אע"ג* דנשים וקטנים פטורין מן ~המצית~{המצות} בכוס דברכה הכל חייבים בלבד דינדעון למאן מברכין: זוהר פ׳ תשא:

*כנפי* סי׳ קל"ב כוס מלא כזה כ״ף ו״ו סמ"ך גימט' ע"ב ס״ג מ״ה ב״ן הלא מלא ברכת ה׳ דהיינו השם במלואו לפיכך טוב לכוון בארבע מילואים אלו בשעה שהוא ממלא כוסו לברכת המזון:

{העובר מענף סוד ברכת בתולים: *קודם* ברכת המזון יאמר זה הריני מוכן ומזומן לקיים מצות עשה של ברכת המזון שנאמר ואכלת ושבעת וברכת את ה׳ אלהיך על הארץ הטובה אשר נתן לך. לשם יחוד קב"ה ושכינתיה על ידי ההוא טמיר ונעלם. ואין להתחיל ברוך הוא וברוך שמו רק בזימון שלשה אבל היחיד יתחיל ברוך אתה וכו': מפרש חטאים:}







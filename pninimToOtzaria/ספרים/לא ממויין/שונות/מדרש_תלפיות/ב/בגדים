%% ענף בגדים

*ציוני* פ׳ תצוה ואלה הבגדים אשר יעשו בגדי כהונ׳ לא היה בו תפירה אחת שלא היה רמוז בה תילי תלים של הלכות וסודות נפלאים הכמוסים בסתרי התורה לכן היו צריכים כוונה גדולה והוא מה שאמר ואתה תדבר אל כל חכמי לב אשר מלאתיו רוח חכמ' כדי שיבינו מה יעשו ולא ~יפלגו~ {יפגלו} במחשבותם ואם יבא הכהן להטעות יחשוב בבגדיו שהם לכבוד ולתפארת וכו':

*אמר* הקב״ה דמות דיוקנו של יעקב מנצח לפני בבית מלחמתי וכו' והנה זה מבואר באגדה:

*בגדי* שש שש בלשון ערבי עשור הגד הוגד לנו כי הוא גדל בארץ מואב כאילן עושה פרי כמו אגסים ואינן ראויים לאכילה רק יגדלו צמר עליהם ולא ילבשוהו רק המלכים ושרי המדינות והצמר ההוא יקרא עשור:

*זוהר* והבגד השתי וכו' נגעי בגדים באים על שלא הזכיר שם שמים בעבודת אלו הבגדים כי על כל דבר עבודה בעי לאדכורי שם שמים:

*סדר* לבישת בגדי כהונה גדולה כסדר שבעה רקיעי׳ מכנסי׳ שהיו לכסות בשר ערוה כנגד הרקיע הראשון שבו לבנה שהוא מכסה לאהל העולם השפל בשגם הוא בשר: כתונת כנגד הרקיע שבו כוכב: אבנט כנגד הרקיע שבו נגה{:} מעיל כנגד הרקיע שבו חמה{:} אפוד כנגד ~אחרת~ {רבינו בחיי: אפודת} הרקיע שבו מאדים. חשן כנגד הרקיע שבו צדק{:} ולכך היו בכפלו אורים ותומים שהיו מצודקים בדבריה׳{:} מצנפת שהיה עליון בראש כנגד הרקיע שבו שבתאי שהוא עליון על כל השבעה והכתוב קראו ~רבינו בחיי: ראש~ ראש כוכבים הוא שכתוב וראה {איוב כב' יב'} ראש כוכבים כי ~רבו~ {לשון הפסוק: רמו}: ציץ שכתוב קודש לה׳ כנגד כסא הכבוד שהוא למעלה משבע׳ ר׳ בחיי ז״ל פ׳ ~שמיני~ {צו ח' ז'}:

*אמ״ה* מכאן מודעא רבא שהצדיק המקדש עצמו ככהן גדול שהוא קדוש בכל מיני קדושות ומנוקה מכל חטא הוא קיום שמים וארץ שהרי ז׳ רקיעין רמוזים בבגדיו והוא מלובש ומעוטף בהם כאלו הוא המקיימם כנשמה זו שהיא בתוך הגוף להחיותו ולקיימו ולאו דוקא כהן גדול גם העוסק בתורה דמזה הטעם נראה לי למה תלמידי חכמים נקראו כהנים כדרז״ל על פסוק ובני דוד כהנים היו לרמוז שיש להם מעלת כהן גדול המקיים שמים וארץ כמדובר שכיון בהלכות בגדי כהונה נחשב כאלו הם לובשים אותם על דרך אומרם חז״ל כל העוסק בתורת עולה כאלו הקריב עולה ונמצא ~שבהיותה~ {שבהיותם} עוסקים בהלכות בגדי כהונה נחשב כאלו הם מלובשים בהם דהיינו שמלובשים בז׳ רקיעים והם כנשמה להם לקיימ׳ ולהחיותם בכח צדקותם ונראה דעל זה הצדיקים נקראים שותפים של הקב״ה דכשם שהקב״ה אדון הכל והוא המקיים ומחיה לכלם כך הצדיקי׳ כמדובר ונמצא שהם כשותפים המתעסקים בפעולה אחת להשביח׳ והוא על דרך אומרם חז״ל מה הקב״ה מוריד גשמים כך הצדיקים הרי שמואל מה הקב״ה עוצר גשמים כך הצדיקים הרי אליהו מה הקב״ה מחיה מתים כך הצדיקי׳ שהרי אליהו ואלישע החיו מתים וכו׳ כביכול כשני שותפים שמה שעושה זה עושה זה:

*ונראה* שמנחיל הקב״ה זאת המעלה לעושים רצונו לפרסם גדולתו על ידם שנותן להם מכחו לעשות כפעולותיו והכח הזה ניתן להם מכח הנשמה הקדושה שבקרבם שהיא חלק אלוה ממעל וצד החלק ככל החלק ונמצא שהקב״ה שוכן בתוכם ועל זה יש כח בידם לעשות פלאים:

*וזהו* הטעם שבהיותם קוראים להקב״ה על שאלת איזה דבר מיד נענין כמו שרבו המעשיות בתלמוד בכמה מקומות כרב יאודה בשאלת המטר וכן חוני המעגל וכאלו רבים ורבי חייא בעובדא דאנטונינוס ששאל מהקב״ה והחייה לעבדו של אנטונינוס שהיה הרוג בפתח המערה וכן רבה ששחט לרבי זירא בסעודתא דפורי׳ והתפלל עליו והחייה אותו באופן שבפתיחת פיהם היו נענין אין זאת כי אם שהשכינה שורה ביניהם וכל מה שהיו רוצים לעשות היו עושים ברשות שלה:




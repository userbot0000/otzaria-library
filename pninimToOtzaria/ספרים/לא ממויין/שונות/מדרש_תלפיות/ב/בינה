%% ענף בינה

*דבר אחר* בית בינה לכל בריה בינה לכל יצור בינה לכל נפש בינה לכל נשמה בינה לכל רוח שאלמלא בינה אין העולם מתקיים אפילו שעה אחת שנא׳ הבו לכם אנשים חכמים ונבונים באות׳ שעה אמר הקב״ה לישראל בני הבו לכם בעלי בינה להיו׳ ראשי' עליכם מיד הלך משה והיה מחזיר בכל משכנותיה׳ של ישראל לבקש בעלי בינה ולא מצא שנאמר ואקח את ראשי שבטיכם אנשים חכמים וידועים ולא מצא נבונים מכאן אתה למד שגדול׳ בינה לפני הקב״ה יותר מן התורה שאפילו אדם קורא נביאים וכתובים ושונה משנה ומדרשים הלכות ואגדות שמועות ותוספות מושבות ומעמדות ואגדות וכל סדרי בראשית ואין בו בינה אין תורתו שוה כלום מפני מה ברא הקב״ה את העולם בבית וסיים בלמד כדי כשתדבקם ביחד אינו אלא בל וכשתהפוך אותם אינן אלא לב אמר להם הקב"ה לישראל ~אי~ אם אתם מקיימים שני דברים הללו אני מעלה עליכם כאילו קיימתם את התורה כולה: אותיות ר״ע אות ב׳:



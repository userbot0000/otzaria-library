%% ענף בלשאצר

*בן* גוריון דף ג׳ ע״ב) בענין הכתב שנכתב לבלשאצר על הכותל היו אלה הדברים:  *חשב שקל והפריש* וזה פירושם חש״ב סיפר אלהי ישראל את מנין אויבו וקצץ אותם שק״ל שקל אויבו במאזנים ונמצא חסר: הפריש אלהי ישראל את הממלכה מיד אויבו ונתנה לדריוש ולכורש מלכי מדי ופרס הנלחמים עמך להיות ממלכתך ביניהם:

*אמ״ה* הוא שכתוב בקרא {דניאל ה' כה'} מנא מנא תקל ופרסין. אך ראוי לשים לב למה תיבת מנא כפל ולא תיבת תקל ופרסין וי״ל כדי לרמוז שכל תיבה בפני עצמה סובלת פירוש בפני עצמו כדמפרש ואזיל מנא מנא אלהא מלכותך והשלמה וכו׳ משא״כ אם הי׳ כותב מנא תקל ופרסין הוה משמע דפירושו הוא כסדר כתב התיבות לכן כפל התיבה ראשונה לומר כל אחד נדרש בפני עצמו:


%% ענף יובל

*המקובלים* כתבו על פסוק מלכות כל עולמי' כ"ל גמטריא נ' שהם נ' אלף סוד יובל הגדול כשם שהשמיטה משמטת לז' שנים כך העול' משמט לשבעה שמיטות שהוא סוד היובל הגדול כמבוא' ברקנטי ז"ל פרשה בהר וז' שמיטית יהיו בעולם ואח"כ יובל הגדול סוד נ' אלף דור ומשה הוא כלול נ' אלף דור כמ"ש דבר צוה לאלף דור חסר ו' בגמטריא משה עליו אתמר אדם א' מאלף מצאתי שהיה משה: מ' אופן ס"ה:

*הא* דכתיב להנחיל אוהבי יש אמר רבי שמעון ~דאע~{דא} יוב"ל שמיט"ה שהנחיל הקב"ה יובלות ושמטות לישראל ולא לאומות העולם ובשעה שישראל שומרים שנת השמיטה כראוי אזי נשמותיהם של צדיקי' משתעשעי' בגן עדן ומתחדשים ומוסיפין כח ועל זה נאמר וקווי ה' יחליפו כח. זוהר חדש:

*ובילקוט* חדש פירש במאמר זה וז"ל ונראה דלפי זה שפיר סיים ואוצרותיהם אמלא שלא יאמר היאך נשמור שמיטה להפקיר נכסינו ולהוציא הכל לחירות וכן ביובל והלא יהיה חסרון גדול בממון שלנו על זה אמר אל ידאגו לזאת כי אם יקיימו מצותי עלי למלא אוצרותיהם כענין ובחנוני נא בזאת:

*בספר* טעמי המצות לכמוהר"ר מנחם מרקנטי ז"ל דף מ"ב ע"ב מה חילוק יש בין השמטה והיובל אלא נראה לי שאנו יכולין להבין אותו מדברי רז"ל שאמרו שתא אלפי שנין הוי עלמא וחד חרוב ותדקדק מאד היאך אמר וחד חרוב ולא אמר ובתר כן גלה לנו שעדיין יחזור עולם ויתחדש לקדמותו כמתחלה עד היובל ואחר היובל הוא עולם אחר כמו שמצינו שנקרא יובל עולם שנאמר ועבדו לעולם ודרשו חז"ל לעולמו של יובל וכו' אם כן נדע כי אחר אותו האלף החרוב יתחדש ויחזור לקדמותו כמתחלה עד שבע שמטות יהיה שנת היובל ועליו נאמר בשנת היובל ישוב השדה לאשר קנאו מאתו לאשר לו אחוזת הארץ וזהו ההבדל בין השמיטה והיובל. וכן מה שאמרו חז"ל וחד חרוב כמתחלה אלא רוצה לומר שתפסק ההמשכה בבעלי חיים ובדברים המורכבים אבל השמים והארץ לבדם יהיו קיימים כל אותם שבע השמטות עד שנת היובל הגדול ולא יתבטלו כשאר הדברים בעבור כי היובל הוא כנגד השמים והארץ העליונים אבל יובל קטן יתבטלו שאר הדברים כמתחלה וענין יובל גדול יתבאר בספר הזוהר:

*הרב* רקנטי ז"ל דבר צוה לאלף דור זה הזמן הוא בשוב עליונים ותחתונים ליסודם וזהו זמן חמשים אלף שנים והוא סוד היובל הגדול שנאמר בשנת היובל הזאת ישוב השדה לאשר קנהו כלומר ישוב הכל לתשובה והוא אחר השמטות וזהו מלכותך מלכות כל עולמים כל גימטריא חמשים עיין שם בפירוש הודו:

*רבינו* בחיי דף קפ"א ע"א בשנת היובל הזאת וכו' יובל היא מלשון ועל יובל ישלח שרשיו וירמוז כל הדורות יובלו אל הסיבה הראשונה ולכך נקרא היובל בשם דרור כי הוא היובל אשר שם שורשי הדורות והנבראים כלם כי משם נאצלו בבריאת העולם שנאמר בראשית ברא אלהים ושמה תשובתן והבן זה כי כל אחד מהשבע פועלת פעולת שבעה אלפים והנה הם מ"ט וכשיושלמו לעולם מ"ט יהיה תהו ובהו וישוב הכל ליובל כמו שנאצל משם והבן זה וזהו לשון הכתוב בשנת היובל הזאת תשובו איש אל אחוזתו בשנת היובל ישוב. וחכמי המחקר הזכירו בלשונם הכל היה מהסבה הראשונה והכל שב אל הסבה הראשונה ואם תזכה להבין סוד השמטה והיובל לא יתעלם ממך מה שהזכיר בשמטה שדך כרמך ספיח קצירך ענבי נזירך בלשון לנוכח כי לאחר שתעבור שנת השמטה שקראה הכתוב שבת לה' שהוא שבת ומנוחה לחי העולמים יהיו שלך כקדם וכו': אבל ביובל לא הזכיר אלא ספחיה נזיריה לפי שהם שלה ואין לך בהם כלום וכו' ועיין שם ברמזי הפסוקים שהביא. גם עיין בספר מפעלות אלהים לכמו"הרי אברבנאל זצ"ל ענין מעין זה:

*אמ"ה* נראה בטעם למה נקרא יובל משום ששבת וראש חדש ומועדים ושביעית אין המשכת זמנם בין זה לזה זמן רב כי משבעה ימים לז' ימים שבת ומשלשי' לשלשים ר"ח ובזה המועדים ואפילו שביעית שהוא לשנים רחוקות כי אם משבעה שנים לז' שנים מה שאין כן היובל שהמשכתו בין זה לזה הוא חמשים שנה שהוא זמן רב כיובל זה שנמשך למרחוק ולזה נקרא יובל מלשון ועל יובל ישלח שרשיו וכו' כלומר הרי הוא כנחל שמושך והולך למרחקים כך היובל מושך והולך עד זמן רב עד בא שנת החמשים:

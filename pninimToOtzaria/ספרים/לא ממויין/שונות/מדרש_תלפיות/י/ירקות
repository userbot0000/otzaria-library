%% ענף ירקות

*שער* השמים סבת ירקות העשבים הוא מפני כי ליחות המים כשיתעפשו ישובו למראה ירוק כמו שתראה מימי מערות סרוחים שהם ירוקים. ויש אומרים כי הקר והיובש הם סבה לירקות העשבים עוד סבה אחרת כי מלובן המים ומשחרות העפר יראה הירקות כי הוא מראה ממוצע מהן ומראה הירוק הוא הממוצע מכל המראים ועל כן נהנה העין ממנו יותר:

*אמ"ה* נראה לי שכיון שאין אילן או אפי' עשב שאין לו מלאך שאומר לו גדל והמלאכים מתהפכים לגוונים וכפי גוון המלאך מתהווה גוון הפרי או העשב או הפרחים והשושנים והכל ברצונו יתברך וכדרך הזווג והיחוד באדם עם אשתו שנוצר הולד כפי מחשבתם או ראייתם באותה שעה לבן או שחור וכמעש' דאיתא במדרש באותה מלכתא שילדה ולד שחור מסבת שראתה צורה שחורה שהיה מצוייר בכותל בשעת הזווג:

*הדלועין* ניכר פעולת הירח בהם ובעת הגידול יוליד קול ונראה כי לפי הנהוג אצלנו כי הקול יעזור למהר גידולים ובמין קשואים גם כן כי יתקעו בשופר בעת יציאת פירותיהן הוא עזר גדול למהר להוציאם: ש"ה

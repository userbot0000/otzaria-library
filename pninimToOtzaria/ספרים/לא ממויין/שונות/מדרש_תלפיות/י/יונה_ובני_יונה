%% ענף יונה ובני יונה

*רש"י* ז"ל בבבא בתרא גבי משנת הלוקח פירות שובך וכו' וזה לשונו דרך היונים לעשות ולדות בכל חודש זכר ונקבה חוץ מחודש אדר שאין יולדים והנהו ולדות גם הם לסוף שני חדש' עושי' ולדות בכל חדש עד כאן:

*אמ"ה* אפשר לומר דלכן נמשלו ישראל ליונה מה יונה מתחדשת בכל חודש כך ישראל מתחדשי' בכל חודש בהקבלת פני שכינה בברכת הלבנה ומה בני יונה עושין ולדות לסוף שני חדשים ללידתן דהיינו בחדש השלישי גם ישראל אחר שני חדשים ליציאתם ממצרים שאז חזרו בתשובה מכל טינופי מצרים שלמדו כדרז"ל מה אלו עובד{י} עובדי ע"ז אף אלו וכו' והשב בתשובה כנולד דמי כדחז"ל בחדש השלישי עשו ולדו' דהיינו שקבלו את התורה מצות עשה ומצות לא תעש' שהם הולדות של נפש והן בחינת זכר ונקבה כנודע מצות עשה בחינת זכר ומצות לא תעשה בחינת נקב': ומה יונה בכל החדשים עושה ולדות חוץ מחדש אדר כך ישראל בכל החדשים מצא המן הרשע זכות לישראל כשהפיל גורלות וראה שלא יכול להם חוץ מחדש אדר שלא מצא בו הצלה לישראל באומרו שהוא חדש שמת בו משה רבע"ה. או כלך בדרך זה מה יונה בחדש אדר אינה עושה ולדות כך ישראל בימי המן בחדש אדר נמצאו ערומים מן המצות שהם הולדות האמתיים ונתחייבו עלילה לולי שקבלוה התורה ברצון אז כאחז"ל וניצולו וברז"ל יש טעמים אחרים למה נמשלו ישראל ליונה אלו ואלו דברי אלהים חיים:


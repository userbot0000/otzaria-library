%% ענף ישי

*בעשרה* מאמרות מה שאמרו חז"ל ישי פירש מאשתו לעת זקנתו היינו משום מדת חסידות שמא מה שאמרה תורה לא יבא עמוני ומואבי וכו' פירש מואבי ואפילו מואבית ולכן להוציא נפשו מספק פירש מאשתו וכדי לקיים בעצמו ולערב אל תנח ידך רצה לבא אל שפחתו ועשה אותה בת חורין על תנאי אם מואבי ולא מואבית אני כשר ומותר ואם אפי' מואבית אין בשחרור זה כלום והיינו הבנים בני שפחה שיכלו לבא בקהל:

*מדרש* רבה פ' נשא דף רכ"ה ע"ב בשעה שברח דוד מפני שאול הוליך אביו ואמו אל מלך מואב כי היה ירא מפני שאול והיה בוטח בהם לפי שהיה מרות המואביה הה"ד וילך דוד משם מצפה מואב ויאמר אל מלך מואב יצא נא אבי ואמי אתכם עד אשר אדע מה יעשה לי אלהים וכו' והרגם מלך מואב ולא נמלט אלא אח אחד לדוד שברח אצל נחש בני עמון ושלח מלך מואב אחריו ולא רצה ליתנו והוא החסד שעשה נחש עם דוד:

*אמ"ה* אל יפתח אדם פיו לשטן שבעבור שאמר דוד עד אשר ידע מה יעשה לי אלהים שהזכיר אלהים שהוא מדת הדין אירע לו תקלה זו:

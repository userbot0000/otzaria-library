%% ענף יוסף

*אחי* יוסף דנוהו בסייף לפי שהיה הורג אותם ושופך דמים בדבה רעה וראובן השיאם לדבר אחר השליכו אותו אל הבור וכו' אל תשפכו דם גם המלבין פני חברו מיתתו בשרפה לכך אמרו מיטב שיפול לכבשן האש ואל ילבין פני חברו ברבים וארס הנחש במקום שריפה ויודע היה ראובן שיתרחיש לו נס וזה יהיה סבה להשיבו אל אביו ואפשר להשיבו לראובן אל אביו שהיה בכעס עמו על עסקי בלהה עכ"ל. קרבן מנחה:

*בכללי* המדרש לכמה"ר אברהם עקרא במדרש פרשה ויחי פ' צ"ט בן פורת יוסף וכי פורת הוא לית יוסף דצריך להגיה הגרסא כאשר אתי הגירסא הנכונה בספרי הגדולים וכי פורת לית יוסף הוא לא אלא מהו פורת שעל ידי פרות נתגדל. ונראה לע"ד דקשה לבעל המדרש בזאת הברכה שברך יעקב ליוסף בן פורת יוסף כי פורת הוא מלשון פרו ורבו שהוא לשון תוספת א"כ מה הברכה מורה יותר מן השם שהוא יוסף וזהו שאמר המדרש וכי פורת לית הוא יוסף ר"ל היינו מה שמורה שם יוסף היינו מה שמורה פורת ותירץ מהו בן פורת שע"י פרות נתגדל עכ"ל:

*פרקי* רבי אליעזר מכירת יוסף לא נתכפרה לישראל עד שמתו שנאמר ונגלה באזני ה' צבאות אם יכופר העון הזה לכם עד ותירגם יונתן ן' עוזיאל עד ימותון מותא תניינא וכן תרגם עוד לא אחשה כי אם שלמתי אל חיקם וכו' ואמסור למותא תניינא את גוייותהון זה יורה שאין פירוש מותא תניינא ממיתת הנפש שאמר גויותיהן:

*במכירת* יוסף נתקלקלו תרין ירכין וזהו סוד הן יהרוס ולא יבנה שדרשו בפרשת מקץ על מכירת בסוד מצילין תיק הספר עם הספר ר"ל משה הוא כלל ספר תורה שהוא סוד תפארת ועמו מצילין תיק הספר נטריקון תרין ירכי קשוט וכו' מ"ע (אופן ס"ו):

*זוהר* חדש דף מ"ג ודף מ'ד ע"א גלות מצרים היה בחטא מכירת יוסף שלא ראה פני אביו כ"ב שנים וגרמו לכל שבט כ"ב שנים להיות בגלות הרי עשרה פעמים כ"ב הוא ר"כ שנים אלא משום שעשרה שבטים הקדושים מתו בחוצה לארץ והיה להם צער גדול לכן נגרעו עשרה שנים ונשתעבדו רד"ו שנים.

*גלי* רזיא כשראו הקליפות שיוסף נפרד מאביו ביקשו להנקם ממנו נקמת הרוגי שכם והקב"ה הקדים רפואה למכה בשביל שהיה מגלגול חנוך ורפואה היה ששלטו עליו ומכרוהו לעבד והקב"ה הסכים בדבר הזאת וזאת היתה רפואה והסכמה שהקדים הקב"ה שהיה גלות מצרים:

*מדרש* יפה תואר ויפה מראה בגימטריא צורת ויפה מנין מיכאל מראה מנין גבריאל הרי צורת מיכאל וגבריאל היה ביוסף:

*ירושלמי* הוריות דף מ"ז ע"ג נתגלה ליוסף איקונין רחל ולאה א"ל אחיך יכתבו באפוד אבל במסכת דרך ארץ קאמר באת אליו דיוקנא של רחל:

*גלי* רזי עד הגל הזה רמז ליה צרת יוסף ועדה המצבה רמז לו לצרות דינה ע"כ:

*אמ"ה* מאמר זה סתום הוא עיין פירשו בספר לב אריה:

*בספר* הפליאה אחי יוסף חשבו להרוג את יוסף למעלה גם למטה ואילולי הוי"ו עם ה"ה שנתחברו לא היה חיים ליוסף ואז נכנע הדין וזהו והבור ר{י}ק בור מבעי ליה למימר אלא אמר ו' הבור כלומר ו"ה הצילו:

*זרע* ברך יאודה חשב חלום של יוסף מורה על מלוכה שיטול ממנו המלוכה לכן יעץ למוכרו לעבד ובנימוסים אין עבד מולך לכן כשנתחרטו על המכירה וחשבו שיאודה יעץ זו לטובתו הורידוהו מגדולתו:

*שפתי* כהן למאן דאמר לעשות צרכיו נכנס אלא שראה דיוקנו של יעקב דוגמת מה שאמר ביקש דוד לעבוד ע"ז כן חשב יוסף פן יחולל שם שמים יאמרו למה עשה הקב"ה ככה ליוסף שאחיו רצו להורגו וכן באמת השליכו אותו לכלבים נחשים ועקרבים מוטב שאעשה עבירה ולא יתחלל ש"ש ויאמרו סופו מוכיח שגם מתחלה היה רשע:

*אמ"ה* עם זה מתישב הקושי העצום שהיה מקשה החכם השלם אחי זצ"ל על מאמר חז"ל הלב שלא חשב בעבירה וכו' שהרי נכנס לעשות העבירה ואיך קאמר הלב שלא חשב אלא שאע"פ שגמר בדעתו לעשות העביר' לא לתאותו רק לשם שמים כדי שלא יתחלל ש"ש על ידו כמדובר וזהו שאמר הלב שלא חשב בעבירה דייקא שהוא לא כיון לעבירה רק לעשות מצוה בזה שלא יתחלל ש"ש ובזה מתיישב שאע"פ שאדם בעל בחירה בא הקב"ה ומנעו כדרז"ל אבן שתיה ואמר לו אם תעשה העבירה מחריב העולם או למאן דאמר דיוקנו של אביו ראה וכו' כי כיון שמה שנכנס לא היה לעשות עבירה רק לש"ש לכן מנעו הקב"ה כי אין צורך מכל זה כיון שבסוף יתפרסם הדבר שכל הגלגולים שעברו עליו לא בעבור היות רשע כי אם לגלגל ירידת מצרים על ידו כדי שיקבלו דת וכדי שיטהרו רפ"ח נצוצות שהיו במצרים ולתקן מבול אנוש הפלגה כדחז"ל:

*ובזה* ניחא מאמר רז"ל ביומא לרשעים נידונים עם יוסף דקשה דלמה הרשעי' שותקים מלהשיב שאני יוסף שאתה מנעתה אותו אלא שאין יכולים להשיב כן משום דמה שמנע אותו היה על שנכנס כדי שלא יהיה חילול השם כמדובר ולא משום תאות העבירה ובחיבור על התורה פרשתי אופנים אחרים:

*מפרשים* ז"ל הא דרצה יוסף שימולו עצמן המצרים כדי לתקן חמדת הזנות ע"י מילה כנודע וממילא יפסיק הרעב על דרך בעד אשה זונה עד ככר לחם:

*מוהר"ם* אלשיך ז"ל תכלית כוונת יוסף הצדיק במה שציער לאחיו כ"כ בכסף ראשון ושני וגביע כי שמע שציערו את אביו כ"כ בחטא בלהה ותמר ודינה ע"כ כדי שינקו מעונם ולישקלו למטרפסי בעולם הזה עשה זאת:

*שפתי* כהן וימצא הגביע באמתחת בנימן לגבות לו לו בעו"הז הצער שציער לאביו שהוא י~ו~דע במכירת יוסף קודם ~ששותפו~{ששיתפו} השכינה ולא גילה לו:

*אמ"ה* בזה מתישב קושית מוהרש"ט מלמד זצ"ל על מאמר חז"ל אמר הקב"ה אתם מכרתם אחיכם מתוך מאכל ומשתה לכן והמלך והמן ישבו לשתות וכו' קשה על שבט בנימן שלא נמצא במכירה אלא כיון שידע ולא הגיד נמצא גרם הוא במכירה:

*שם* הקב"ה הביא רעב למצרים כדי שיבאו לשם כל ד' מלכיות בבל מדי יון אדום ולגור שם מפני הרעב וימש~ו~לו שם על ישראל וכאשר באמת היה וזה שאמרה חירות מן מלכיות כי כבר סבלו עול שעבודם במצרים מד' מלכיות וע"י עגל חזרו לגזירה הראשונה:

*מקובלים* שוחטי הילדים וכו' שוחטי הילדי' אותן שמוציאין זרע לבטלה שעל ידי עשרה טיפין שהוציא יוסף נהרגו עשרה הרוגי מלכות וזהו שאמר בגמרא בשחיטה תהא מיתתו וזה הילדים על שם הילדים אשר אין בהם כל מום זה רבי ישמעאל כהן גדול שהיה קלסתר פניו וכו' וכן כלם לכן חמדה בת קיסר בעור פניו דוגמא שחמדה פוטיפר ביוסף וזהו שאמר וטבח טבח וכו' היינו וטבח גדול בחורבן בית המקדש ובהרוגי מלכות וז"ש ועתה אל תעצבו הא אח"כ תעצבו:

*חידושי* אגדות הא דשתו אחי יוסף יין אע"ג דהיו נזירים והא לא הכירוהו י"ל משום אימת מלכות דהא בלאו הכי קשה איך שתו יין נסך דעתידין רבנן לאסור אלא מפני אימת מלכות ע"כ אבל קשה על הגמרא היאך משמע בפסוק דשתו יין וישתו וישכרו כתיב דילמא שאר משקים דמשכר כך הקשה בעל ילקוט דוד:

*אמ"ה* זו אינה קושיא דמסתמא מה שעולה על שולחן מלכים אינו אלא יין ועוד דלא מצינו בתורה שכרות כי אם מיין וישת מן היין וישכר וכו' ושכרות ולא מיין מכלל דעיקר השכרו' ביין וכאלה רבות ומדכתב וישת מן היין וישכר וכתיב הכא וישכרו אינו אלא יין. ועוד שכיון שכוונת יוסף היה לשמחם בודאי שהמשקה שהבי' לפניהם יין היה משום דאין שמחה אלא בבשר ויין:

*מפרשים* רב עוד יוסף בני חי ר"ל אותו רב זהו עשו אל תשמח כי יוסף בני חי ועתיד ליפול ביד יוסף כדרז"ל:

*יוסף* קנס עצמו כדין מוציא שם רע במאה כסף והוא הוציא שם רע דאכלו אחיו אבר מן החי לכן נתן ממונו ש' כסף דהוא שלשה פעמים הוציא שם רע בשלשה דברים ודוקא נתן לבנימן שלא חטא כלום וגם לאחיו לא נתן שגם הם חטאו במכירתו: שם

*בחיי* ז"ל אמותה הפעם ר"ל עד עכשיו ב' מיתות היו שנסתלק רוח הקודש ממני זה מיתת הנפש והצער בשביל יוסף זה מיתת הגוף עכשיו לא אמות רק פעם אחד בסוף ימים:

*זוהר* ויוסף ישית ידו על עיניך לסותמם שהיו פתוחים בראות השכינה נעשו קדושים ולכך לא יגע בהם אחר רק יוסף שהיו ידיו קדושים על שלא נגעו באשת פוטיפר:

*במנחה* בלולה רב עוד יוסף בני חי ושאל לבעל העגלות רב או מאיסטרו עוד יוסף בני חי:

*אמ"ה* כיון שכשמכרו ליוסף הלך יעקב להרי' וניסה באבנים ובשיבולים אם יוסף חי או לא שהקי' י"ב אבנים בשמות בניו וגזר שישתחוו לאבניו של ראובן ולא קמו וכן לכל א' וא' וכשגזר שישתחוו לאבנו של יוסף השתחו וכן בשבולי' ומשם ידעו שיוסף חי אך היה מצטער מפני געגועין ממנו כדאית' באבות דרבי כחן ולכן כשאמרו לו עכשיו שיוסף חי אמר רב עוד זמן שאני יודע שיוסף בני חי עוד נראה כי הם אמרו וכי הוא מושל שהיא ממשלה קטנה כמו אשר אין לה קצין ואפילו שוטר ואפילו מושל וכיון שותחי רוח יעקב אמר רב עוד בגדולה יוסף בני הם שאתם אומרים כי מלך הוא ולא מושל:

*א"נ* הם קראוהו יוסף ואמר שאינר כן כי רב עוד שמו כי יהוסף שמו בה"א יתירה ולא יוסף מעט הכמות א"נ דשאל רב עוד ר"ל עדיין נוהג עוד ברבנות כבתחלה. א"נ רב עוד גדול בחסידות מבתחלה שעכשו עמד בנסיון. ובפי' על התורה פרשתי עוד בכמה פנים:

*שפתי* כהן טעם שנתברך יוסף בברכת הארץ דוקא ולא בשאר ברכות אלא לפי שאדם הראשון שמע לקול אשתו ונתקללה הארץ בעבורו לפיכך מאחר דיוסף לא שמע לקול אשת פוטיפרע לכך נתברך בברכת הארץ:

*יד יוסף* הטעם שרצו אחי יוסף להורגו לפי שאמר  השמש והירח משתחוים לי והרהור היום גרם לחלום בלילה וא"כ הרהור שאביו ישתחוה לו מצרף הקב"ה למעשה ולפי זה היה חייב מיתה (ושייך אם הרהור כדבור דמי):

*אמ"ה* נראה טעם למה יוסף שהוא ביסוד נתעלם מאחיו ולא נתגלגל זה הדבר לראובן או לשמעון או לאחד משאר אחיו אמנם כיון דבשבירת הכלים יסוד לא נשבר לכן נתגלגל ירידת השבטים למצרים על ידי יוסף שקדם שם כי הוא דוקא יכול לסבול מלישבר עצמו שם ולעמוד בנסיון עם אשתו של פוטיפרע ומה גם היות מצרים ערות הארץ מוכנת לזנות וכנגדו בקדושה יוסף במדת יסוד שהוא המילה ומדת הקדושה גוברת על מדת הטומאה שכנגד' ואין מוכן למלאכה זאת כי אם יוסף ולכן קדם למצרים לעמוד בנסיון ולהחליש כח טומאת הזנות כדי שבבואם ישראל שם לא יפרצו בעריות וכאומרם חז"ל שישראל במצרים לא חטאו בזנות ובזכות זה נגאלו משם ועוד לחז"ל יוסף היה גדר לזכרים ושרה גדר לנשי' וכו' כי מטעם קדימת ירידת יוסף למצרים כמדובר היתה קדימת שרה למצרים כי שרה היא במלכות כמדובר ויסוד ומלכות כחדא חשבינן ולה דוקא שייך שתרד ותפול ביד פרעה לעשות תיקון וגדר לנשים יותר משאר האמהות ואע"פ שרחל ג"כ היא במלכות היתה עתידה למות בדרך כמו שהיה והוא כדי שתהיה הגנה לישראל העתידין לצאת בגלות כאחז"ל ונמצא שמיתה מוכנת לענין רחל. היכל ה' דכ"ט ע"א:

*יונתן* בן עוזיאל פרשה וישב השבטים מכרו ליוסף לערביים בעשרים מעין דכסף וקנו עם אותם מעות סנדלין ע"כ. ובספר אמרי נועם בסדר זה וזה לשונו יש במדרש שהיה קמיע בצוארו של יוסף וכשהשליכוהו לבור בא רפאל ועשה ממנו חלוק והלבישו וכשהעלוהו מן הבור כדי למוכרו לישמעאלים ראו שהיה לו חלוק התחילו אחיו להתקוטט ואמרו לישמעאלים לא מכרנו כי אם ערום נתנו להם הישמעאלים מנעלים תחת חלוקו והוליכוהו בחלוקו וכו' וזה שייסד הפייטן באלה אזכרה ובעד נעלים מכרוהו:

*אשתו* של פוטיפרע הטילה חלבון של ביצה על בגדיה לו' שיוסף תבעה לתשמיש ופוטיפר קרא לכומרים ובדקו וראו שהיה חלבון ולא שבכת זרע ולכך לא הרגו: יונתן ן' עוזיאל בפסוק ותקרא לאנשי ביתה ובפסוק ויקח אדוני יוסף אותו ויתנהו אל בית הסוהר:

*מדרש* רבה פ' י"ג נשא בשכר ששימר יוסף את השבת עד שלא נתנה זכה בנו אפרים להקריב קרבן נשיאותו ביום השבת אע"פ שאין קרבן יחיד דוחה השבת:

*שם* הקב"ה חלק כבוד ליוסף על שהיה ירא שמים ובשביל יוסף שכן ה' לאדוניו שנא' וירא אדוניו כי ה' אתו ע"ש שיוסף היה מברך להקב"ה על כל דבר ודבר ושאל לו אדוניו מה אתה אומר ויוסף השיבו שהיה מברך להקב"ה א"ל אדוניו מבקש אני לראותו א"ל יוסף הרי חמה אחד מכמה שמשין שלו ואין אתה יכול להסתכל בו וכו' א"ל הקב"ה חייך בשביל כבודך אני נגלה עליו שנאמר וירא אדוניו כי ה' אתו:

*עוד* שם על שנתיירא יוסף מהקב"ה ולא נגע באשת אדוניו זכה שבנו אפרים נתן לו רשות להקריב קרבנו ביום השבת:

*מדרש* אבכיר כשראה יעקב את העגלות אשר שלח יוסף אמר הא ודאי אני יודע שיוסף אינו חוטא באשת פוטיפרע עכ"ל:

*אמ"ה* המאמר הזה תמוה מאד דמאן דכר שמיה ענין העגלות לגילוי שיוסף לא חטא בזנות ובעל לב אריה ז"ל בפרשה וישב דף כ"ז ע"ג פירש עם מה דאיתא בילקוט שופטים שכל מי שנכשל בזכות אינו זוכה למלוכה ולכך לא היה משבט שמעון לא שופט ולא מלך על מעשה זמרי שחטא בזנות וכו' והעגלות ששלח פרעה היה ע"ז חקוקה עליהן ושלח יוסף עגלות מלכות חתומים בחותמו כדרך המלכים שיש חותם על העגלות שלהם ואותם ששלח פרעה עמד יאודה ושרפם. והנה כראות יעקב העגלות ראה שהוא מלך ואם איתא שהיה חוטא באשת פוטיפרע בזנות לא היה מלך כמדובר שהחוטא בזנות אינו מולך ולע"ד נראה עם מה שדרשו חז"ל בפסוק חיה רעה אכלתהו זו אשתו של פוטיפרע והנה היה יודע יעקב שיוסף היה חי כדאיתא באבות דרבי נתן עיין שם באורך אך היה בוכה ומתאבל עליו מתוך געגועין וגם שמא נתערב בין הגוים וחטא בזנות כיון שהיה יפה מראה ואולי פגע בו הדוב כרמוז בחיה רעה אכלתהו אמנם כראו' העגלות אשר שלח יוסף ומיד כראות דבר של יוסף ותחי רוחו עליו וחזר עליו נבואתו כדרז"ל משם הכיר וידע שבודאי לא חטא יוסף בזנות דאם איתא שחטא בזנות יתכן שבראות דבר שלו שנתעורר אל הנבואה להיות השכינה שורה עליו ובזכות כתיב ולא יראה בך ערות דבר ושב מאחריך א"כ בהכרח גמור שלא חטא בזנות כיון שבראות דבר משלו שרה עליו שכינה:

*לב* אריה ז"ל דף כ"ח ע"א וישראל אהב את יוסף מכל בניו כי בן זקונים הוא לו ועשה לו כתונת פסים פירש רש"י ז"ל זיו אקונין שלו דומה לו וכו' דקשה איך תלוי אהבתו ביוסף בעבור שזיו אקונין שלו דומה לו אלא בהיות שחותמו של הקב"ה הוא אמת ונרשם בפני כל צדיק חותם המלך מלכו של עולם בצורתו והנה בלי ספק שעל צורת פניו של יוסף שזיו אקונין דומה לאביו יעקב היה חקוק חותמו של הקב"ה אמת שהוא מקור האמת תתן אמת ליעקב ולזה אמר הכתוב וישראל אהב את יוסף מכל בניו כי בן זקונים הוא לו שזיו אקונין שלו דומה לו שלא נסתלק חותם אמת מעל פניו כמו מעל פני~ו~ אביו יעקב שזיו אקונין חקוק תחת כסא הכבוד במרכבה עליונה כך היה זיו אקונין של יוסף:

*אמ"ה* נראה לי דבאמת לא על חנם צייר הקב"ה צורתו של יוסף דומה ליעקב כי אם על סבה עיקרית והוא כי כל מה שטעה יעקב עם אביו בערמת לקיחת הברכות אע"פ שקיים דברי אמו מיהו הקב"ה מדקדק עם חסידיו כחוט השערה הכל נתקן על ידי יוסף כמו שאפרש בס"ד ולכן צר הקב"ה צורת יוסף כיעקב לרמוז כאילו שניהם אחד ומה שיעשו ליוסף כאילו נעשה בו ממש כיון שהוא צורתו ובר מזלו דכל מה שאירע לזה אירע לזה כדרז"ל:

*והוא* על דרך שמבואר אצלי דאיתא בפרקי הלכות בעשרה הרוגי מלכות שנשתמשו בשם וכל א' הניח הקיסר במקומו ושרפוהו או הרגוהו ועיין גם בעמק המלך וכו' ומה דמשמע מהתלמוד שבעבור הרוגי מלכות נעשה בהם ממש הנקמה י"ל שכיון שהיו משימי' לשלטון בצורתם וכל הרואים שהם היו נחשב כאילו הם ממש היו כיון שנתבזה צורתם וכו' גם בנדון זה המבדיל כל מה שנעשה ליוסף נחשב כאילו נעשה ליעקב ממש כיון שזיו אקונין שלו דומה לו ומסבה זו צר הקב"ה צורת יוסף ליעקב כדי שיתמר' בכל מה שיעשו ביוסף וזהו הטעם שישראל אהב את יוסף מכל בניו משום כי בן זקונים הוא לו שזיו אקונין שלו דומה לו ואמר יעקב לא לחכם כי בודאי תקוני הוא על ידו אך לא ידע כיצד:

*אבל* הענין כנגד ותקח רבקה את בגדי עשו וכו' ויקחו את כתונת יוסף. כנגד וקח לי משם שני גדיי עזים וישחטו שעיר עזים. כנגד ויחרד יצחק שנצטנן דמו ויטבלו את הכתונת בדם. כנגד ולא הכירו כי היו ידיו שעירות וכו' ויאמרו זאת מצאנו הכר נא כנגד שכצטער יצחק שמא אכל טרפה. טרף טורף יוסף כנגד שנצטער ונפחד ונחרד יצחק חרדה נחרד גם הוא וכן פרטיי' אחרים באופן שיעקב נתקן בכל מה שעש' ביוסף ולכך אהבו מכל בניו:

*זרע* ברך ראובן טמן ליוסף בבור מלא צרורות ועפר אבל השבטים חזרו וגנבוהו משם והשליכו אותו אל הבור השני שהיה מלא נחשים. וזהו כי גנוב גונבתי שנגנב שני פעמים חד שגנבוהו האחים מבור שהטמינו ראובן וחד שנגנב מבית אביו:

*אמ"ה* אפשר דזהו כוונת הכתוב וישב ראובן אל הבור והנה אין יוסף בבור ויקרע את בגדיו כלומר כיון ששב אל הבור אשר הטמין שם ליוסף דהיינו הבור של צרורות ולא מצאו שם ויקרע את בגדיו כי לא נעשתה עצתו להשיבו משם אל אביו כי כיון שלא מצאו שם אמר בודאי שלטו בו:

*אמרו* חכמים פעם אחת נתקבצו ובאו המצריות לראות יופיו של יוסף מה עשתה אשת פוטיפרע נטלה אתרוגים ונתנה לכל אחת ואחת מהן ונתנה סכין לכל אחת ואחת מהן וקראו ליוסף והעמדתו בפניהם כיון שהיו מסתכלות בפניו היו חותכות את ידיהן אמרה להם ומה אתם שעה אחת כך אני בכל שעה אעכ"ו. מדרש ילמדנו פ' וישב:

*אמ"ה* ענין זה יותר באורך בספר הישר ונראה בזה פסוק ויעזוב כל אשר לו בידו ולא ידע אתו מאומה כי אם הלחם אשר הוא אוכל ויהי יוסף יפה תואר ויפה מראה. דמה שייכות יש ויהי יוסף יפה תואר למה שקדם לומר ובחיבור אחר פרשתי בכמה פני':

*אמנם* כפי מאמר זה נראה שגם פוטיפרע עזב כל עסק שהיה לו ולא היה לו שום התעסקו' כי אם להסתכל ביופיו של יוסף וזהו ויעזוב כל אשר לו בידו למה משום שלא ידע בעבורו עוד מאומה מכל עסקיו כי אם הלחם אשר הוא אוכל בלבד שדוקא עסק זה של אכילה היה עושה כיון שאי אפשר על ידי אחרי' אבל מהכל נסתלק והטעם משום שויהי יוסף יפה תואר וכו' ומרוב יופיו לא היה יכול לפרוש מלהסתכל ביופיו ולעסוק בדברים אחרים:

*ויהי* כדברה אל יוסף יום יום וכו' אין יום יום אלא י"ב חדשים שנאמר מיום ליום ומחדש י"ב עשר א"ר יאודה בר שלום י"ב חדש היתה מתגרה בו. מדרש ילמדנו פ' וישב:

*אמ"ה* נצטער יוסף הצדיק בצער הגדול הזה י"ב חדשים לכפר מה שטעה באחיו שהיו תולין עיניהם בבנות הארץ כי משפט גיהנם י"ב חדש צער זה היה לו כצער גיהנם וביותר:

*בנימין*  נולד שמונה שנים אחרי יוסף ובכל אותו הזמן היה יעקב מתיאש מן הבנים ולכך היה יוסף חביב בעיניו וגעגועיו עליו יותר מכל בניו ולכך היה נחשב לו כבן זקונים (מנחה בלולה פ' וישב):

*וימצאהו* האיש והנה תעה בשדה אמרו חז"ל איש זה גבריאל שנאמר והאיש גבריאל ויש אומרים שהיה רפאל שהוא בגמטריא איש. הרא' הקב"ה ליוסף שלש עולמות כמו שהראה לאביו בחלום הסולם. מאלמים אלומים עולם השפל. והנה השמש והירח עולם הגלגלים. וימצאהו איש זה עולם המלאכי':

*אמ"ה* כיון שהראו ליעקב בחלום הסולם ענין הגליות כדרז"ל וגלות מצרים בכלל ונתגלגל על ידי יוסף ונשתלם על ידי פרעה לכן נראה שכיון שכלם קשורים זה בזה כשם שהראו ליעקב וליוסף בחלו' ג' עולמות גם לפרעה הראו לו ג' עולמות אן בהיות פרעה מצד הטומאה הראו לו כאן למטה דוגמת השלש' עולמות עומד על היאור כנגד עולם הגלגלים אשר שם השמש והירח המאירים כמים הזו שהיא ספריי שבע פרות כנגד עולם השפל. יפות מראה כנגד עול' המלאכים שהם יפה המראה. וזהו ופרעה חולם בוי"ו כלומר יעקב חלם ויוסף חלם ופרעה ג"כ חלם ושלשתם על ענין אחד ונראה שזהו שאמר לו יוסף חלום פרעה אחד הוא כלומר אחד הוא עם חלום אביו וחלומי שעל ידי שלשתם נשתלם הגלות. ובחיבור אחר הארכתי בזה:

*וכל* אשר הוא עושה ה' מצליח בידו יש מצליחין באריכות זמן והוא היה מצליח מן יד ליד:

*אמ"ה* מיתור בידו דרשו חז"ל במדרש שהיה הקיתון ביד יוסף ואם רצה אדונו צוננים נעשו המים צוננים רותחין נעשו רותחין וכו' אמנם נראה שהצלחתו של יוסף נתפרסם דסחורה אחת היו לוקחי' הרבה אנשים ומפסידין בה ויוסף באותה סחורה עצמה היה מרויח וזהו ה' מצליח בידו בהיותה בידו הסחורה היתה מצלחת ומשם ידעו כי ידו עשתה זאת על שה' עמו:

*מסכת* ראש השנה פ"א יצא יוסף מבית האסורין ביום ראש השנה. ובספר תולדות יצחק ז"ל עדיין נוהגים במצרים כשרוצים לעשות שליט צריך שיהיה עבד ויקנה אותו שר הטבחים ואח"כ כופר בדתו ואח"כ נעשה שליט:

*אמ"ה* אומרו עדיין נוהגים ר"ל בעוד שהיה מלכו' מצרים כי היום לא יש מנהג זה ונראה לי שהארורים היו נוהגים מנהג זה זכר ליוסף שקנה אותו שר הטבחים ולבסוף מלך עליהם ולמען להאמין לדורות שלא מלך ישראל על אבותיהם קבעו מנהג כשרוצים לעשות שליט שיהיה עבד ויקנה אותו שר הטבחים כשם שאירע עם יוסף ואחר כן כופר בדתו ואח"כ נעשה שליט לומר שגם יוסף כפר בדתו ולכך קבלוהו לשליט עליהם ולעולם לא שלט ~יאודי~{יהודי} על אבותיהם והעכו"ם הטפשים סוברים כיון שכך הוקבע בודאי שמתחלה ג"כ היה:

*שלשלת* הקבלה דף י' עמוד שני רצה להכריח בראיות שהטעם שלא שלח יוסף שליח לאביו להודיעו ממציאותו בעבור שיוסף היה עמהם בשעה שהחרימו שלא לגלות ענין מכירתו שהיו רוצים למוכרו ושתפו השכינה עמהם עיין שם באורך:

*אמ"ה* ולע"ד נראה שדן יוסף בעצמו אם רצונו יתברך בזה איך אינו מגלה לו בנבואה שאני כאן ואם אני מפציר מצד בחירתי להודיע לו הדבר שאני בכאן אפשר אחי מחמת הבייוש יתפזרו מעל אבי וילכו איש לדרכו ויכפול דאגת אבי ואע"פ שיערים לומר גנבוני לסטים בדרך והביאוני למצרים עם זה הם יחשבו מחשבות שבלכתי אצל אבי אני מודיע לו אמתות הדברים ויעזבו את אבי וילכו לקצוי ארץ ומה גם מחמת הביוש ממני בהיותי לפניהם ושעשו כל מה שעשו לכן אמר הנני ממתין לראות איך יפול דבר וכיצד יהיה הגילוי מן השמים.

*גלי* רזיא כשראה המקטרג שהגיע זמן להברא ליוסף הצדיק ושכל העולם צריכים לו ומתפרנסים על ידו הה"ד ויוסף הוא השליט אמר המקטרג יוסף בנו של יעקב הוא בר פלוגתי ושונא אותי בודאי ימית כל עמי ברעב ולכן רחל אמרה הבא לי בנים ואני אומר הבה נתחכמה שלא יצאו ממנו הב"ה לי בנים שחשבנו י"ב שבטים שעתידין לצאת ממני ולכן צריך לרדוף אחריו ולהכשילו קודם שיבא לעולם קודם הריון מה עשה ראה שרחל היתה מבקשת בענין הריון שלה ולא שמה בטחונ' בהקב"ה תיכף לפתח חטאת רובץ סיבב סיבות לכנוס ולהיות כזאת התולדה משותף עם יעקב ברחל כדי שיהי' בו אחיזה ולפרנס סטרא דיליה על ידי יוסף מה עשה כדי להתעותה מכל וכל מבטחון של הקב"ה המציא לראובן דודאים ופתה לרחל לבקש מלאה דודאים מבנה וסיבב שנתקוטטו שתי אחיות הה"ד המעט קחתך את אישי ודברו דברים קנטורים אחת אל אחותה גם דברי חציפות כגון לכן ישכב עמך הלילה ולכן נענשה ולא יצאה ממנה אלא שני שבטים יוסף ובנימן:

*רבינו* בחיי וכן במוהר"י קארו ביוסף היו בו כל המדות של שבטים בכורתו של ראובן מלכותו של יאודה ויוסף הוא השליט. נבואתו של לוי שנאמר ויהי כאשר פתר לנו כן היה חכמתו של יששכר שנא' אין נכון וחכם:

*אגרת* שמואל רגלי חסידו ישמור זה יוסף ורשעים בחשך ידמו זו אשתו של פוטיפרע כי לא בכח יגבר איש דתנינן איזהו גבור הכובש את יצרו ה' יחתו מריביו מריבו כתיב ואם חד איהו יפול ואם תרין אינון יפלון:

*תרגום* יב"ע בפרשת וישב על פסוק ותקרא לאנשי ביתה וכו' ובפסוק ויקח אדוני יוסף וכו' דאשתו של פוטיפרע כדי שיאמנו דבריה הטיל' חלבון ביצה במטה ואמר{ה} חמון שכבת זרעא דאטיל וכו' ורבוני' דיוסף קרא לכומרים ובדקו דחלבונא הוא ולא קטל יתיה:

*אמ"ה* הרגיש התרגום מדקאמר ותקרא לאנשי ביתה ותאמר ראו הביא לנו איש עברי לצחק בנו מאי ראו אלא דכיון דהטילה חלבון ביצה היתה מראה החלבון לראיה וזהו ראו וכו':

*תרגום* יב"ע על פסוק ויאסר יוסף מרכבתו ויעל לקראת ישראל אביו וכו' נתקצרו ימיו של יוסף על שהשתחוה לו יעקב כשראה אותו ולכן בכה על שהשתחוה ליה:

*אמ"ה* נראה עול בחקו יתברך ח"ו שהעניש ליוסף על שהשתחוה לו אביו אם אביו השתחוה לו פתע פתאום מיד בראותו מה היה ביד יוסף לעשות ועוד למה אביו השתחוה לו שהדין נותן שהיה מחייבו ואע"פ שהיה מלך כיון שהי' בנו:

*ונראה* דהטעם שנענש משום שיוסף יצא לקראת אביו בתכסיסי מלוכה וכיון שאביו עדיין לא היה מכירו הדעת נוטה שיסבור יעקב שהוא מלך מצרים היינו פרעה שיצא לקראתו והיה משתחוה לו לכבוד המלכות וא"כ היה לו ליוסף להקדים שליח לפניו שמיד כראותו שיודי' לו שהוא יוסף וכיון שלא עשה כן נענש שהוא גרם שהשתחוה לו אביו כי לא הכירו אביו והשתחוה לו.

*ומה* שהשתחוה יעקב ליוסף בשעת מיתתו כדכתיב וישתחו ישראל על ראש המטה וכדרשי ז"ל משום תעלא בעידנא סגיד לה וליוסף אין לו עון אשר חטא בהשתחויה זאת כי לא היה בידו לעכבו כי פתאום השתחוה לו ומה בידו לעשות:

*ובמדרש* פ' ויחי פ"ק דף קי"ד ע"א למה מת יוסף קודם אחיו רבי ורבנן רבי אמר על שחנט את אביו וכו' ורבנן אמרין קרוב לחמשה פעמים יאודה אמר עבדך אבי עבדך אבי והוא שומע ושותק ע"כ. פי' חמשה פעמים ארבעה פעמים בפ' ויגש ופעם אחת סוף פ' מקץ ויאמרו שלום לעבדך אבינו:

*קשה* ~כפי~{לפי} מדרש זה דלמה נתקצרו מימיו עשרה שנים כיון שחמשה פעמים שמע אומר עבדך אבי ראוי שיתקצרו חמשה שנים ובפר"א איתא דעשר' שנים נתמעטו מחיי יוסף מפני ששמע עשרה פעמים עבדך אבי ושתק וכדכתיב לעיל במדרש והקשו המפרשי' ז"ל דהא ליכא אלא חמשה פעמים ומוהר"ש יפה ז"ל פי' בפ' ויחי מפני שהיו מדברים עם יוסף על ידי מליץ נמצא ששמע עבדך עשרה פעמים חמשה מפי אחיו וחמשה מפי המליץ ע"כ ובזה ניחא אומרו כאן במאמר זה נתקצרו ימיו דהיינו עשרה עם המליץ:

*אך* קשה בדברי הרב ז"ל שהמליץ כיון שהיה מנש' כדחז"ל ודאי כשהיה משיב דברי השבטים ליוסף אביו בלשון מצרי לא היה מזכיר לזקני יעקב בשם עבד כי מנשה ידע שהיו השבטים אחי אביו ואם כן הדרא קושיא לדוכתא במאמר עשרה פעמים שמע שאינו אלא חמשה ובפירוש על התורה תירצתי תירוצים הרבה על זה ואחד מהם כי לא נענש יוסף כי אם שעשר' אחיו אמרו לו כלם פה אחד כששאל להם כשהביאו לבנימן השלום לאביכם הזקן אשר אמרתם ויאמרו שלום לעבדך לאבינו וכו' שאז כיון שכוונתו לגלות עצמו מה לו לשאול על אביו כיון שהיה יודע שיזכירוהו בשם עבדך דבשלמא אח"כ שכוונתו לצערם כדי שיתכפר להם עון המכירה כדחז"ל ניחא שלא היה יכול למחות ביהודה על אומרו עבדך אבי כדי לצערו:

*אמנם* כשהביאו לבנימן שכוונתו לפרסם להם שהי' יוסף למה לו לשאול על אביו וכיון ששאל ואמרו העשרה יחד עבדך היה לו למחות בידם כיון שאחר שעה מתגלה אליהם ואין להקשות שי"א אחים היו עם בנימין לפי שבנימין לא השיב עם אחיהם שלום לעבדך אבינו כי לא לא לבנימן שאל כי אם לעשרה אחיו באומרו אשר אמרתם כבר ובנימן לא היה עמהם בתחל' הכלל העולה דעל פעם החמ{י}שי בסוף פרשה מקץ שאמרו העשרה יחד שלום לעבדך אבינו על זה נענש בהתקצרו' עשרה שנים מחייו ובארבעה פעמים היה המדבר יאודה מעצמו עבדך אבי עברך אבי בפ' ויגש לא נענש כי מעצמו אומרו וכוונתו לצערו כמדובר:

*אך* מאמר דשמע חמשה פעמים קשה ואולי לא נחית מאמר זה למניינא רק שבעון שומעו ה' פ' עבדך אבינו נתקצרו ימיו ומה שהיו י' ברוך היודע אך סיבת התקצרות ימיו היה בשביל שומעו עבדך וכו' או כדברי מוהר"ש יפה ז"ל דסתם חיי הצדיקים ק"ך שנים כמשה ור' עקיבא וריב"ז והל"ל שחייו ק"ך שנים כדחז"ל במדרש פ' ויחי ובילקוט פ' שמות וכו' וכיון שחטא בכבוד אביו נתקצרו העשרה שנים ולא בא לכלל מנין שנות הצדיקים וכו':

*ואולי* י"ל עוד דכיון שהאב נותן בבן חמשה דברים כדחז"ל ובהיות שבחמשה פעמים שאמרו עבדך וכו' שנגעו בכבוד אביו היות שומע מזכירם בשם עבד נוגע חסרון ג"כ לרחל לאמו היות בעלה נזכר בשם עבד לכן נתקצרו מחייו עשרה שנים כנגד עשרה דברי' שנתנו בו אביו ואמו ולא חס על כבודם:

*ובמסכת* ברכות פרק ט' מפני מה מת יוסף קודם אחיו מפני שנהג עצמו ברבנות וכו' וקשה קצת דכאן משמע דנתקצרו שניו בעבור הרבנות וי"ל דהרבנות היה גורם לו קצרות שנים למות קודם אחיו אמנם היותם עשרה שנים היו ~בעונו~{בעון} שומעו עבדך על אביו:

*ואפשר* לומר דאומרו מפני שנהג עצמו ברבנות הוא מה שפרשתי לעיל על דברי תרגום יב"ע דלא שלח שליח לאביו להכירו שהוא יוסף כדי שלא יבא להשתחוות לו:

*כלי* יקר החלום שראה יוסף הנה השמש והירח קאי על העמדת חמה ולבנה שהעמיד יהושע:

*אמ"ה* ההכרח שרמז בכאן עמדת החמה ולבנה ליהושע משום דהיל"ל והנה שמש וירח באומרו השמש והירח מוסיף על עמדת חמה ולבנה ליהושע הבא מזרעו:

*רגלי* חסידיו ישמור זה יוסף שלא חטא באשת פוטיפרע כלי יקר:

*אמ"ה* יש קושיא על מאמר רז"ל ביומא דלרשעים נידונים עם יוסף וכו' דשאני יוסף שהקב"ה פירש אותו מהעבירה כדרז"ל שנראה לו הקב"ה ונטל אבן השתית וא"ל אם אתה עושה העבירה אני מחריב העולם ובזה פירש מהעבירה ואם לכל חוטא היה עושה כן גם הוא היה פורש התשובה שאני יוסף דפירשו משום שטרח כמה זמן ונצטער הרבה לעמוד בנסיון ולכן כשבא לחטוא לבסוף חס הקב"ה על כל מה שנצטער כמה זמן מקודם ופירשו מה שאין כן בכל חוטא שמיד בבא העבירה לידו יעשה אותה או מבקש אותה ובפירוש על התורה הארכתי על זה. ובזה נראה לבאר דברי הרב ז"ל רגלי חסידיו ישמור זה יוסף ~ששמע~{ששמר} אותו הקב"ה מלחטוא וא"ת ולמה אינו עושה כך לכל חוטא התשובה שאני יוסף שלא חטא באשת פוטיפרע מיד בפיתוי ראשון אלא שנצטער כמה זמן לעמוד ביצרו וק"ל:

*ילקוט* חדש שער אליהו ואלישע סי' מ"ז נדב ואביהוא היו משורש קין ולכן במקום דכתיב ואל קין לא שעה נהפך באלישע אלי"שע כי כאן נתקן והנה עיקר נשמת אלישע משורש יוסף אלא שנתערב בו נשמת נדב ואביהוא:

*אמ"ה* עיקר נשמת אלישע היתה משורש יוסף וכו' עשה אלהים כל זאת לפי שכפי הנראה דבר יוסף לשון הרע על אחיו וגלוי לפניו יתב' שכוונתו לשמים לכן עשה הקב"ה לגלגל שירד למצרים ויברח מן העבירה לפרסם כי לא היה כוונתו ללשון הרע משום שהדובר לשון הרע תחלה כופר בהקב"ה ואח"כ מדבר הלשון הרע כאמז"ל וזהו כוונת פסוק שתו בשמים פיהם ולשונם תהלך בארץ וק"ל וכן עשה הנחש הקדמוני כאחז"ל ואם איתא שיוסף כוונתו ללשון הרע ודרכו של מדבר לשון הרע שכופר בהקב"ה מה היה מקפיד מעשות העבירה אלא ודאי שכוונתו היה לשמים כמו שפירשו חז"ל ועוד עשה אלהים להוציא את אלישע משורש נשמתו ורפא צרעת נעמן והצרעת היה על לשון הרע ומדהוא ריפא הצרעת זה מוכח שאין בידו עון לשון הרע דמעיקרא:

*כלי* יקר קפץ עליו רוגזו של יוסף וכו' ר"ל שנענש יוסף בקפיצה קודם זמן עונש ב"ד של מעלה בן ך' שנה והוא לא היה רק בן י"ז שנה:

*שם* ועשה לו כתונת פסים במדרש זו בגדי כהונה על שם שניטלה הבכורה ועבודה מראובן וניתנה ליוסף לכך וישמע ראובן ויצילהו מידם שלא יאמרו עצתו של ראובן זה ודאי היתה על שניטל ממנו הבכורה והעבודה נתקנא בו:

*יפה* תואר ויקנהו פוטיפר לפי שהיה סריס וחשד לאשתו ~שהיה~{שהיתה} מזנה מעבדיו וראה ליוסף שהוא מהול ומילה מציל מזנות לכך קנאו:

%% ענף יעקב

*שני* גוים בבטנך וכו' באותו פרק בא סמאל ורצה להדוג את יעקב כמו שאמר בבטן עקב את אחיו עד שבא מיכאל והציל את יעקב זהו סוד דאמר במדרש הסייף והספר ירדו כרוכים מן השמים מיכאל הוא ספר סמאל סייף (מ"ע אופן קמ"ז):

*ציוני* פרשה ויצא וזה שער השמים דע כשבא יעקב והשיג מקום השער עלה עד רום הסולם מה שלא זכה אברהם ויצחק כי הם הגיעו עד הכתפיים וזהו סוד ומתחת זרועות עולם ולא עלו יותר ואלמלא זה לא נשאר לבית יעקב שריד ופליט בין ישמעאל ועשו ושאר האומות והסוד גדול אלהי אברהם אלהי יצחק ואלהי יעקב למעלה מהם כף האמצעי עולה עד הכתר דרך הצואר וסוד זה השער שהשיב יעקב אע"ה סוד ספירות העשירי' וסוד צדק פתחו לי שערי צדק ואז אבא בם אודה יה כי יעקב בחר לו יה. עיין שם יותר באורך:

*שמעתי* מצורבא דרבנן רמז נכון על מה דקיימא לן דיעקב הוא לב כנודע דלב רמוז באותיות אמצעיות של מילוי דיעקב כזה יו"ד עי"ן קו"ף בי"ת אותיות אמצעיות היושבות בלב כל תיבה שהם וי"וי עולין במספר ל"ב שם יעקב מעיד עליו שהוא בלב:

*אמ"ה* בזה ניחא מאמר חז"ל ויקרא שמו יעקב שהקב"ה קראו יעקב לרמוז שהוא בלב שאם היה מניח לקרותו על פי אביו ואמו היו קוראין לו עקב כפי המאורע שידו אוחזת בעקב עשו ע"כ:

*ספר* לבנת הספיר פרשה וישלח ויקרא לו אל אלהי ישראל רז"ל אמר הקב"ה ליעקב אני אלוה בעליונים ואתה אלוה בתחתונים וכו' שמעתי ואתה בתחתונים הכונה כי הוא מורה אלהותו של הקב"ה בתחתונים כעין שאמרו חז"ל בפסוק אתם עדי נאם ה' ואני אל אם אתם עדי אני אל ואם לאו כביכול אין אני אל וכו' כלומר שאין אלהותי ניכר בתחתוני' אלא על ידיך ועל ידי בניך המודיעי' שמי בתחתונים וזהו ויקרא לו אל ליעקב קראו אל שיש יכולת בידו וביד בניו להמשיך ברכה לעולם שהרי אמרו אין פורענות בא לעולם אלא בשביל ישראל וגם הטובה בשביל ישראל וזהו אל בתחתונים וגם נעשים נסים לו ולבניו בשינוי טבעו של עולם כגון במצרים ומלכי כנען להודיע כי כחו של יעקב בתחתונים ככחו של הקב"ה במעלות עליונים מה הקב"ה מקיים למעלה שבעים שרים סביב כסאו ונותן שפע לכלם כך יעקב לב העולם מקיים למטה שבעים אומות סביב לארצו ונותן שפע לכלם בחכמתו כמו הלב בגוף וזהו בקייומו התורה התחתונה בלב נתיבות חכמה וכן בכוונו' קרבנותיו שמקריב שבעים פרים בחג על שבעים אומות וכלם מתברכים בברכתו וזהו שנאמר לאברהם שנקרא ישראל ונברכו בך כל משפחות האדמה כן נאמר ביעקב אני אל בעליונים לעשות רצוני ואתה אל בתחתונים לעשו' כרצונ' כשתעשה רצוני ע"כ:

*אמ"ה* עוד יכולים לומר שכיון שהקב"ה מסר הכח הזה ליעקב ולבניו שהוא גוזר והם מבטלי' כדכתיב צדיק מושל ביראת אלהים וכו' מי מושל בי צדיק שאני גוזר והוא מבטל לא עשה כן לכל גוי נמצא שהשימו אלוה בתחתונים לבטל למטה מה שהקב"ה גוזר למעלה וזהו כשם שאני אלוה בעליונים כלומר לעשות רצוני כך אתה אלוה בתחתונים לעשות כרצונך:

*יעקב* על שמו נקרא יו"ד מול העשירי חשוב מבנימן עד לוי הוא עשירי. ע' בשבעים נפש. ק' כנגד אותיות הברכה ויתן לך הוצא משם ה'. כ' כנגד המלאכים עולים. מדרש פרשה קרח:

*בספר* חכם הרזים לפי שיעקב כהן כך שרו כהן שהוא מיכאל מה יעקב ניתן לו נחלה בלי מצרים שנאמר ופרצת ימה וקדמה וצפונה ונגבה כך שרו פורח בפעם אחת מסוף העולם ועד סופו:

*שערי* צדק דף ג' יעקב זכה מה שלא זכה אברהם ויצחק ואלמלא זה לא היה לזרעו של יעקב תקומה פירוש אברהם ויצחק לא עלו רק עד חסד וגבורה שנקראו זרועות ולא יכלו לעלות עד הכתר מה שאין כן יעקב א"כ יעקב למעלה מן העכו"ם ועתה על במותינו תדרוך:

*תנחומא* פרשה שמות יעקב הקב"ה קרא לו שם שנאמר ויקרא שמו יעקב. יעקב ארב' אותיות יש בשמו כנגד ארבע עטרות שבניו מעטרים להקב"ה י' כנגד עשרת הדברות ע' שבעים זקנים ק' ק' אמות של היכל ב' שני לוחות הברית וכו'.

*מגיד* איכא למידק כד נחית יעקב למצרים קרא שמו ישראל וכד אפטר מעלמא קרא ליה יעקב כי משום דהוה ליה להשתדל למיסק לארץ ישראל ולא אשתדל קרי ליה יעקב עוד יש לומר דנשמתיה אקרי ישראל:

*בחיי* כשהלך יעקב למצרים למעשה גופני נקרא שמו יעקב וכשהלך למעשה נשמה נקרא שמו ישראל וזהו שאמר ויחי יעקב ויקרבו ימי ישראל למות ר"ל שהלך אחר מעשה הנשמה שעיקרא אחר מותו:

*יד יוסף* כי בא השמש מלאכי השרת אמרו אתא שמשא לפי שהמלאכים היו סוברים דהם עדיפי מהצדיקים ועליהם יש מעלה ביותר כמעלת השמש על הירח שהשמש נקרא מאור הגדול והירח מאור הקטון שבאמת הלבנה אורה מן החמה אבל עכשיו ראו שנדחו ממחיצתם על שאמרו כי משחיתים אנחנו ולא חזרו עד שליוו את יעקב הצדיק ובזכותו חזרו לכן אמרו אנו רואי' עכשיו שהוא השמש ואנו הלבנה גרועים מן הצדיקים וזהו שאמרו שני פעמים אתא שמשא שמיכאל וגבריאל היו אותם מלאכים שנדחו ממילא כל אחד ואחד אמר זה:

*מוהר"ם* ז"ל וישא יעקב רגליו שניהם כאחד וזה אי אפשר לבשר ודם אלא על ידי שהיה עכשו מרכבה לשכינה דוגמת הארון נושא את נושאיו:

%%% ~עין~{ענין} ב' אחיות ליעקב

*הרמב"ן* ז"ל יעקב היה בחוצה לארץ ועיקר מצות ושמירת התורה דוקא בארץ ישראל ולכן מטעם זה הותרה לעמרם דודתו. והא דלא רצה יעקב לעתיד לברך מטעם שתי אחיות דמכל מקום דבר מגונה הוא כמו שתירצו התוספות סנהדרין דף נ"ז ועיין בספר צידה לדרך ענין ארוך גבי עשו:

*והלוחות* הברית הקשה על תירוץ הרמב"ן שהיה בחוצה לארץ דהא ידוע זה דצורה של יעקב חקוקה בכסא הכבוד וממילא בכל מקום שהוא אפילו בחוצה לארץ כארץ ישראל לגביה:

*עוד* להרמב"ן ז"ל פ' אחרי מות שהקשה על פסוק ואשה אל אחותה לא תקרב לצרור עליה בחייה למה בשאר עריות נאסרה אפילו אחר מיתה אלא טעם איסור ב' אחיות לפי שהם בני אב ואם אחד יבואו להתקנאות ממילא דוקא בחייה שייך קנאה ממילא ברחל ולאה שהיו אוהבין ביותר שהרי מסרה הסימנים מותר. ובציוני תירץ יעקב נקרא אל ולמעלה כלו אחדות:

*ובמנחת* יאודה טעם התר עריות לאבות לפי שלאחר מתן תורה לא יתגלו טעמי תורה וראיה משלמה דנשיו הטו את לבבו על שדרש טעם דקרא אני ארבה ולא אסור לכן אע"פ שבאדם אחד לא היה שייך הטעם ואסור עליו איזה דבר מכל מקום היה הקב"ה יודע דאפילו הכי יחטא כמו גבי שלמה מה שאין כן ולאבות דנתגלו להם טעמי התורה וידעו בעצמן במי שלא שייך הטעם לא יחטא:

*וביפה* תואר תירץ דלאחר שנמול אברהם נבדל הוא וזרעו מן שאר בני נח וכשבא יעקב היה מגיירן ולית בהו איסור הקודם דהוי להו כגר שנתגייר דמדין תורה נושא אפילו אחותו:

*ומהר"ם* אלשיך ז"ל ענין שתי אחיות ליעקב היתה סבה מה' שלולי שהיה חפץ הקב"ה כך לא היה מעלים מיעקב הצדיק שלא יכיר ללאה עד הבוקר ולא יאונה לצדיק כל און וח"ו יהיו בניו כמו בני תמורה וזה שאמר לכן ניחשתי שהיה זה מן השמים שאני מרמה אותך בלאה והא ראיה שויברכני ה' בגללך ואלו לא היתה גזירה מן השמים רק ביאת איסור ח"ו הלא כתיב ומשנאיך ה' אשנא והיה להקב"ה להרע לי ולא לברך אותי. עוד פירשו חז"ל ליעקב שתי אחיות ע"פ הדבור נשאם:

*והמפרשים* ז"ל פירשו דלאה ורחל נולדו ללבן משתי נשים וגר אין בניו מיוחסים רק אח' האם כדנפקא לן מכי יסור וכו' ממילא אינן אחיות ממש:

אמ"ה* מוכרח היה יעקב ליקח שתי אחיות כדי לבלבל לשטן שלא יקטרג בלידת השבטים הקדושים שבראות שיעקב נושא ב' אחיות אינו נותן דעתו לקטרג כדי לעכב בסוברו שאין דבר טוב יוצא מזווג זה כיון שבא באיסור והוא על דרך עת לעשות לה' הפרו תורתך וענין לוט עם בנותיו ויאודה עם כלתו ועמרם עם דודתו ובעז עם רות ששלחה נעמי במטתו דרך זכות הכל עולה לסיגנון אחד שכיון שהיה עתיד לצאת מהם חוטר הקדושה היו עושים כדמיון האיסור כדי לבלבל לשטן שלא יקטרג:

*שפתי* כהן לפי שיעקב בשכבו עם לאה חשב שהיא רחל לכן בא חטא זה לראובן וישכב ראובן את בלהה כי הוי בן תמורה קצת ואף שאחר כך נודע לו שהיא לאה עכ"פ כתיב ויאהב גם את רחל מלאה והיא קצת שנואה לכך יצא ממנו זמרי ובבן השלישי אמרו הפעם ילוה וכו' אהבה גמורה לכן מלוי יצא כל היחס כהונה מלכות לויה:

*פסיקתא* כי בא השמש בשביל לדבר עם יעקב וכו' ואע"ג דהיה הקב"ה יכול לדבר עמו בהקיץ י"ל לפי שעדיין לא דברה עמו השכינה לא היה יעקב כדאי לדבר עמו השכינה רק בחלום משל לאוהבו של מלך: בהרמב"ן:

*שפתי* כהן ד' פעמים רימה יעקב לעשו א' בבטן אמו ב' בבכורה ג' בברכה ד' כצאן לבן שהוא גלגול עשו וכנגדן ד' מלכיות:

*מפרשים* וירא יעקב מאד לפי שראה הבטחתו מהקב"ה בשמירה בחלום ואין חלום בלא דברים בטלים:

*רבינו* בחיי ויקח מן הבא בידו שלח לו נשר (פאלקין בלעז) שהשרים נושאים בידו ושולחם לצוד עופות וזהו מן הבא בידו דבר שצד ומביא בידו וכן מורי ז"ל:

*ומוהר"ש* אלגזי ז"ל שלח לו דבר שעתיד לחזור לידו כדרז"ל כל הדורון ששלח יעקב לעשו עתידין לחזור לימות המשיח שנא' מנחה ישיבו וכו':

*אמ"ה* ולי נראה שכיון שעשו עובד ע"ז הוה שלח לו בעלי מומים שבורי' מחוסרי אבר שפסולין לקרבן לבני נח כדי שלא יקריבם לע"ז וזהו מן הבא בידו עזים מאתים וכו' כלומר בהמות מחוסרי אבר שהיו צריכים להביאה בידו כי לא יוכלו להלוך מעצמן ולזה סיים עזים מאתים כל הפסוק במ"ם לרמוז על בעלי מומין כדרז"ל:

*מפרשים* אם יאמר למי כל המחנה אשר פגשתי וכו' ר"ל אם ישראל מהיכן נבראו ונתהוו כל כך מלאכים תאמרו לו גרתי תרי"ג מצות שמרתי ומן אותן תורה ומצות נבראו המלאכים זה שאמרו חז"ל מי שהולך בדרך ואין לו לויה יעסוק בתורה ומאותן יבראו מלאכים:

*אמ"ה* בזה יובן פסוק ויעקב הלך לדרכו ויפגעו בו מלאכי אלהים כלומר כיון שיעקב הלך וחזר לדרכו הראשון לעסוק בתורה כראוי כי בבית לבן לא היה יכול כאומרם חז"ל מיד מאותו לימוד שחזר בו נבראו מלאכים ויפגעו בו מלאכי אלהים:

*שפתי* כהן ויותר יעקב לבדו ר"ל אותם פכים קטנים ששכח היה שמן המשחה שנמשח ממנו אהרן ובניו וכל הכלים והמלכים:

*אמ"ה* השמן הזה היא השמן שנזדמן לו מן השמים כשיצא מבית אביו ויצק על האבן שנאמר ויצוק שמן עליה וכו' והשאר נמשחו ממנו אהרן ובניו וכו':

*מפרשים* חמשה פעמים כתיב יעקוב מלא וי"ו זה דוגמת חמשה אצבעות יעקב תקע כפו לאליהו ואליהו ליעקב על הגאולה ואליה יבא יום אחד קודם הגאולה כדכתיב לפני בא וכו':

*חזקני* למה זה תשאל לשמי שירא המלאך להגיד שמו ליעקב שלא ישביע אותו בשמות כמו שמצינו בחורבן המקדש שנחלפו שמות המלאכים מטעם הנזכר:

*מפרשים* עזים מאתים בכל התיבות מסיימין בממין ר"ל שלח יעקב לעשו כל הבהמות שהיו בעלי מומין שאינן ראוים להקריב על גבי המזבח:

*אמ"ה* ובפרשת הקרבנות יש פסוק אחר שכל תיבותיו מסיימין בממין לרמוז שלא יקריבו בעלי מומין על גבי המזבח. ואע"פ שנאמר בפירוש בתורה הטילו גם ברמז על דרך זה לעומת זה עשה אלהים כיון שגבי עשו הטיל פסוק בממין גם בקדושה כן וכו':

*ספר* לב אריה פ' ויגש על מאמר חז"ל יעקב אבינו לא מת קבלתי מי שיש לו שני שמות כגון יעקב וישראל ריבוי השמות ~מורות~{מורה} על ריבוי הכחות נפשיות ממדרגות הנשמות וכשהתאבל יעקב על יוסף בנו מכח צערא יצא נפש יעקב וחלק זה מת ולא נשאר בו רק חלק ישראל וזה הדבר היה לאחר שתכף עליו אבילות והצער דהיינו כשלקחו את בנימן ואמר להם יעקב אביהם אותי שכלתם יוסף איננו ושמעון איננו ואת בנימן תקחו אז פרחה ממנו נפש יעקב ומאותו פעם לא הזכירו בשם יעקב רק בשם ישראל כי יעקב היה מת עד בבשורת יוסף כתיב ותחי רוח יעקב שהרוח של יעקב חזר אע"ג דלעיל מיניה קודם ותחי רוח יעקב כתיב ויבאו ארץ כנען אל יעקב ויגידו לו לאמר עוד יוסף חי וכו' מאחר שבאותו זמן חזר ויחי קראו יעקב כי בודאי מיד שהתודע יוסף אל אחיו והיה חדוה ביניהם אז התחיל לבצבץ החיות של יעקב נמצא בחלק יעקב היה תחית המתים ואינו בדין שימות עוד ונשאר זה החלק חי נצחי כי חזר לאחר התחייה להיות בנפש חי נצחי וחיות הגופני היה מצד נפש ישראל וזה החלק מת כמו שאמר ויקרבו ימי ישראל למות אבל יעקב נשאר חי מחופף הנפש בלבוש שלו כמו שרמז הרמב"ן ז"ל סוף פ' ויחי והאריך בזה בציוני וזה שאמרו רבותינו ז"ל יעקב אבינו לא מת לפי פשוטו נתלבש צורה כעין גוף אדם קדמאה קודם חטאו זו היה משוטט בעוה"ז לתועלת עם קדוש. עכ"ל:

*אמ"ה* בפירוש על התורה הארכתי במאמר זה יעקב אבינו לא מת עיין שם אך אמנה ראיתי לתת טעם מכח הסברא על הצדיקים שלא מתו כגון יעקב אבינו לא מת משה לא מת וכן אותם שנכנסו חיים בגן עדן כגון רבי יהושע בן לוי וכו' דלמה צדיקים כמותם לא זכו לזה ונראה כדרז"ל שכל הנשמות הם תלוים בגופו של אדם הראשון מהן בראש מהם בשערות וכן בכל שאר אבריו וכמו שאמר הקב"ה לאיוב איפה היית באיזה מדה היית בגופו של אדם הראשון וכו' וידוע עוד מרז"ל שמעצם הלוז מתהוה האדם בתחיית המתים וכתב האר"י זלה"ה שהטעם הוא משום שכל האברים נהנים מאכילה שאדם אוכל בכל ימי השבוע ועצם הלוז אינו נהנה כי אם מאכילת ליל ראשון ונמצא בזה כשאכל אדם הראשון מפרי הממית בערב שבת לא נהנה עצם הלוז מאותה אכילה ולכן עצם הלוז נשאר קיים בקבר ואין שולט בו ריקבון ע"כ ולכן נראה שאפשר שכל אותם צדיקים שלא מתו הוא מסבה שנשמותיהם היו תלויות בעצם הלוז באדם הראשון וכיון שזה העצם לא טעם מאכילת הפרי אינו מן הדין שימותו הנשמות שהיו תלויות בו ובזה ניחא נמי על דוד שהיה ראוי להיות נפל שאפשר שהיתה נשמתו תלויה בפה של אדם הראשון שהוא אבר שהתחיל לאכול בו פרי הגורם מיתה והפה טועם האכילה יותר משאר האברים ולכן ראוי שהנשמה שבא מן הפה שיהיה נפל:

*אך* ראוי לחקור על כל אות' שלא מתו שלא היו כלם בסוג אחד שהרי חנוך ואליהו עלו לרקיע בחיים חיותם ורבי יהושע בן לוי וחבריו נכנסו חיים בגן עדן שהוא ג"ע של מטה. ויעקב ומשה לא מתו אך לעין העולם מתו. ושאר צדיקים מתים ממש אך נקראי' חיים גם במותם ולמה לא היו כלם במדרגה אחת. ונראה כבר הזכרתי בענפים דלעיל שחנוך ואליהו חיו בספירה שעברה במדרגת אדם ולכן בספירה זו ראוי שיעלו למדרגת מלאכים אך היו כאן למטה זמן לצורך העולם וכיון שעשו צורך העולם עלו למעלה למדרגת מלאכים ע"כ ומה גם כפי הקדמה אחרת הנזכרת בענפי' דלעיל שאליהו מתחלה היה מלאך אך בעבור שקטרג על בריאת האדם השליכו הקב"ה כאן למטה וזהו ותשלך אמת ארצה דאמת הוא אליהו וכו' וכן חנוך וכו' ולכן חזרו למעלה על ידי התעופפות שחזרו לשורשם להיותם מלאכים כבתחלה אם כן מוכרח התעלמותם באופן זה כיון שמתחלה היו מלאכים ורבי יהושע בן לוי וחביריו שלא שלט בהם מיתה מטעם שבאו נשמותיהם מעצם הלוז כדפרישית היה התעלמותם על ידי שהלכו ברגליהם ונפתח להם שערי ג"ע ונכנסו היה הכנסתם שם כמו שהיה סוף דבר שלא יכלו התעלם על ידי התעופפות לעלות למעלה כמלאכים כחנוך ואליהו לפי שאלו היה מעיקרא מלאכים ואלו לא לכן נתגלה להם שערי ג"ע ונכנסו על היותם בני אדם ראוים שלא ימותו מטעם הנזכר. ויעקב ומשה טעם אחרת יש בהם לעולם שהי' ראוי שיתגלה להם שערי ג"ע ויכנסו שם כי אין ראוי שימותו על היותם מעצם הלוז כמדובר כשם שנכנסו רבי יהושע בן לוי וחביריו מטעם זה אך היה צורך להגנת העולם היותם קבורים כאן ולכן עשה הקב"ה בהם כעין מיתה וקברם אע"פ שכפי האמת לא מתו:

*ושאר* הצדיקים שמתים ממש הוא מסבת היות נשמותיהם תלויות באברי אדם הראשון שנהנו מאכילת העץ. אך אחר מותם התורה מחייה אותם על דרך שפתותיהם דובבות בקבר באומרם שמועה משמם ושאין להם צער וכדרז"ל אין בין צדיקים החיים למתים אלא הדבור בלבד:

*תרגום* ירושלמי על פסוק ויצא יעקב מבאר שבע חמשה נסים נעשו ליעקב אבינו ע"ה כשיצא מחרן מבאר שבע נס ראשון שבא השמש שלא בעונתו. נס שני קפצה לו הארץ. נס שלישי האבנים ששם מראשותיו נתחברו לאחת. נס רביעי שהסיר האבן מעל פי הבאר בנקל וכו'. נס חמישי מיד כשהסיר האבן עלו המים ברבוי והיו כן עד עשרים שנה כל זמן שהיה יעקב אבינו בחרן. ובתרגום יונתן ן' עוזיאל האבן שעל פי הבאר הסירה יעקב ביד אחד וארבע אבנים שם מראשותיו ועיין גם בפסוק ויפגע במקום:

*מהיכן* ידע לבן דברח יעקב אלא כשברח הלכו הרועים לבור להשקות את הצאן ולא אשכחו מים והמתינו תלתא יומין ולא מצאו מים לכן באו ביום השלישי ואמרו לו דברח יעקב. תרגו' יב"ע וירושלמי

*מפרשים* ז"ל בענין הסולם מוצב ארצה וראשו מגיע השמימה וכו' מורה בזה כל המציאות נעוץ סופו בתחלתו סוף מעלת הדומם עם מעלת ראשית הצומח וסוף הצומח עם ראשית בעלי חיים שאינן מדברים וסוף בעלי חיים שאינן מדברים עם התחלת בעלי חיים המדברים וסוף הבעלי חיים המדברי' עם תחלת המלאכים. וזה נקרא גם כן בדברי חז"ל כי נמצא עכבר חציו אדמה וחציו בשר וכו' וכבר כתב הרמב"ם ז"ל במס' חולין פרק ה' במשנת ביצת השרץ אמר כי זה הענין מפורסם מאד ורבי' אומרים שראוהו ומציאות בעלי חיים כמו זה מתנועע בכלן הוא ענין מבהיל מאד עכ"ל:

*וכתב* הוא ז"ל כי כל דבר מזה המראה של סולם רומז לענין והנה סולם אחד. מוצב ארצה ענין שני. וראשו מגיע השמימה ג'. והנה מלאכי אלהים ד'. עולים ה'. ויורדים ו' והנה ה' נצב עליו ז' :

*זוהר* פ' מצורע דף נ"ה ע"ב תוספתא ויעקב הלך לדרכו ויפגעו בו מלאכי אלהים אלו מלאכי אלהים אברהם ויצחק הוו שליוו ליעקב וכן לכל צדיקייא נשמתיהון דצדיקייא מלווין אותם ואע"פ דיצחק הוה קיים באותה שעה אבל נשמתיה קדישא אתנסיבא בכורסייא יקרא דמארי כד אתעקר על גבי מדבחא ומכדין אסתמו עינוי מחיזו היינו דכתיב ופחד יצחק היה לי:

*זוהר* פ' ויצא דף קמ"ז ע"ג ויקח מאבני המקום אבני המקום לא כתיב אלא מאבני המקום אלין אינון אבני יקר מרגלאן טבאן דאינון תריסר אבנין עלאין כמה דכתיב שתים עשרה אבנים ותחות אלין תריסר אלף ורבוון אבני פסילן וכלהו אבנין בגין כך מאבני המקום ולא אבני:

*אמ"ה* בדיוק זה דלא קאמר ויקח אבני המקום מבואר אצלי שיעקב אע"ה בראות שיצא בלי לוויה מה עשה לקח בדעתו דבר מהתורה לעיין בה כדרז"ל כל ההולך בדרך ואין לו לוויה יעסוק בתורה וכו' וזהו ויקח מאבני המקום לקח ממה שכתוב באבני הקב"ה שנקרא מקים שלקח בדעתו ממה שכתובים על הלוחות וישם מראשותיו במחשבותיו ובזה נתחזק וישכב במקום ההוא ולא נתיירא שהתורה שמירתו וכיון שוישכב מתוך דברי תורה חלם חלום נבואיי:

*תנחומא* פ' ויצא האבנים ששם יעקב מראשותיו כיון שראו כבודו של הקב"ה נמחו כלם ונעשו אבן אחת:

*אמ"ה* יעקב שם מראשותיו י"ב אבנים ונראה הקב"ה אליו ונמחו האבנים ונעשו אחת לרמוז לו שאע"פ שי"ב שבטים יהיו עזים כנגד כל האומו' אבל ליראתו יתברך ולקבל תורתו ומצותיו נעשים רכי' כשעוה שנתכת מהאש וכלם בלב אחד מקבלים עלייהו תורתו ולכן נמחו האבנים ונעשו אחת:

*תנחומא* פרשה וישלח ויהי לי שור אין לי לירא ממך שהרי נולד יוסף שנאמר בכור שורו הדר לו וחמור זה משיח בן דוד שנאמר עני ורוכב על חמור צאן אלו זכותם של שבטים שנקראו בניהם צאן שנאמר ואתנה צאני צאן מרעיתי. גם יאודה שטנו של עשו שנאמר ואריה בכבקר יאכל תבן פירוש אריה שהוא יאודה שנאמר גור אריה יאודה כבקר שהוא יוסף יאכל תבן כלומר זה יוסף שידין עשו שהוא תבן שנאמר ובית עשו לקש. ומנין שאף כולם ידינוהו שנאמר מה אמך לביא מכאן שכלם ידינוהו. ועבד זה משה שנאמר משה עבר ה'. ושפחה זאת רות שעתיד דוד לצאת ממנ' וכתיב עליו אני עבדך בן אמתך בן אותה שהניחה להיות גברת ומלכה ובאת לחסות תחת כנפי השכינה:

*אמ"ה* צריך עייון למה שכתב הילקוט בענין יוסף שטנו של עשו שלעתיד דן הקב"ה לעשו על מה שעשה בזרעו של יעקב וטוען שיעקב אביהם נטל בכורתו וברכתו מיד עומד יוסף ואומר לו לא היה לך ללמוד ממני שאע"פ שאחיו מכרו לו עכ"ז הטיב עמהם מיד יוצא עשו חייב בדינו ונמצא שיוסף שטנו של עשו ע"כ וכפי זה איך שייך אומרו כאן דיאודה גם שטנו של עשו. ואולי אומרו כאן גם יאודה שטנו של עשו על שהיה מיתתו של עשו על ידי יאודה כשערער במערת המכפלה דיש מדרש שיאודה הרגו וקבלה זו ביד אדום כדרז"ל:

*עי"ל* אחר שיצא עשו חייב בדינו על ידי יוסף כמדובר תחלה ימצא ליאודה לשטן לו להנק' ממנו על מה שעשה עמו שהשינאה היה גדולה לאדום עם יאוד' על שהיה קבלה בידם דיאודה הרג את עשו ולכן עשו ביאודה נקמות ואחר שנקם יאודה נקמת מידם אחר כך שאר השבטים ידינוהו בנקמות כי עם כל ישראל הרע עמהם אך יאודה ידין עמו תחלה. אך קשה דבשלמא מה שרמז לו מענין משיח בן יוסף ומשיח בן דוד ניחא לפי שהם עתידין לכלותו מן העולם אמנם משה ורות ודוד מאן דכר שמיה. ולכאורה י"ל שכיון ששלח לרמוז לו ענין יוסף ויאודה שהם עתידין לכלותו מן העולם דהיינו על ידי שני המשיחים משיח בן דוד ומשיח בן יוסף אפשר שיאמר עשו קודם שיבאו לכלל זה אני
מכלה אותם ח"ו עד בלתי השאיר לו פליט וכמו שחשב המן הרשע מזרעו של עשו לזה רמז לו ועבד זו משה עבד ה' שאע"פ אם ישראל חייבים ח"ו אינו מניח לכלותם בתפלותו שהרי בא עמלק כאשר ירים משה ידיו וגבר ישראל בא המן נתעורר משה בתפלה לפני המקום והצילם כדאיתא במדרש:

*ואחר* שרמז לו יעקב לעשו כל השפלתו על היותו רשע. רמז לו ושפחה זו רות שיצא דוד לעוררו אל התשובה אולי ישוב ואל יתיאש שהרי רוח שעזבה מהיותה גברת ומלכה ובאת לחסות תחת כנפי השכינה זכתה שיצא ממנה דוד ראש מלכות ישראל וגם אם הוא יניח שררתו ומלכותו שיש לו מצד העבודה זרה יהיה ראש מצד הקדושה ולרמוז לזה הזכיר לו מענין רות ודוד:

*תנחומא* פרשה וישלח ויקח יעקב אבן וירימה מצבה וכמה בה א"ר יוחנן שיעורה  כשינה של טבריה. וכשבא לבן ואמר ליעקב שהיה הורגו לולי שאמר לו הקב"ה השמר לך וכו' א"ל יעקב בא אתה וכל אוכלוסיך אם יש בהם כח יתגוששו עם אבן הזו. וירימה מצבה כאדם שמעביר פקק צלוחית מן הצלוחית:

*אמ"ה* מה שהתורה נקראת תושיה שמתשת כחו של אדם. הכונה אע"פ שכל הגדול מחברו יצרו גדול ממנו עם התורה מתשת כחו מעשות העבירו' וכדרז"ל אמר הקב"ה בני בראתי יצר הרע בראתי תבלין שהיא התורה להתיש כחו. והנה כיון שמתישים כח הגוף מתגברים כח הנשמה ונעשים גבורים כאריות ולכך יעקב בכח התגברות נשמתו על הגוף ע"י תורה ומצות היה בכחו להרים אבן כ"כ גדולה כפקק מעל הצלוחית:

*באתי* לכתוב מה שמצאתי כתוב בדברי הראשוני' ואחרונים היתר על לקיחת יעקב שתי אחיות:

*בספר* ציוני אסרה תורה שתי אחיות משום שהוא שרביטו של מלך הקב"ה שבמרכבה עליונה מצוי יחוד בקורבה שמקבלין דין מדין ופניהם איש אל אחיו ואיש באחיו ידובקו והמשתמש בשרביטו של ב"ו חייב מיתה כ"ש בשרביטו של הקב"ה ויעקב אע"ה נשתמש בשרביטו של מלך שנשא שתי אחיות משום שהקב"ה קראו ויקרא לו אל אלהי יעקב:

*ילקוט* ראובני (מספר הפליאה בערך עריות) מיעקב יצא המלכות להלחם עם האויבים וצריך למשול בכל כח לכן הותרו שתי אחיות.

*ספר* תפארת ישראל אברהם היה מוכן תמיד לתור' וכאילו מצוה ועושה ולפיכך כתיב אצלו עקב אשר שמע אברהם בקולי וישמור משמרתי חקותי ותורותי אבל שאר אבות מצות עשה היו מקיימים אבל מצות לא תעשה לא היו מקיימים מאחר שלא היו מחוייבים בהן ולכך יעקב לקח שתי אחיות ועמרם דודתו כי אלו דבריהם לא תעשה ומה שאמרו במסכת פסחים אומר יעקב איני מברך שנשאתי שתי אחיות זהו ענין אחר כי יעקב שנשא ב' אחיות ידע כי הוא היה ראוי שישא ב' אחיות כי אין ספק כי כל זיווגי האבות לא היה במקרה רק נשא על ידי רוח הקודש כמו שקיימו התורה על ידי רוח הקודש כך הותר להם באיזה מצות על ידי רוח הקודש עיין שם באורך. הרמב"ן ז"ל בפרשה אחרי מות כתב שבארץ ישראל הוא דאסור ליקח שתי אחיו' אבל בחוצה לארץ היה מותר להם עיין שם באורך: מפרשי' ז"ל קודם מתן תורה הותרו ליקח שתי אחיות:

*לב* אריה ז"ל כתב בי"ד סימן רס"ט סעיף ג' מותר לאדם ליקח שתי אחיות גייורות מן האב שלא גזרו בשאר האב כי אם בשאר האם ע"כ. ובספר תמונ' רחל ולאה לא היו מאם אחת. ובספר לוחות הברית ז"ל כתב וכן בלהה וזלפה אע"פ שהיו שתי אחיות לא היו אחיות מן האם וכן איתא בילקוט על פסוק אם תענ' את בנותי וכו' ואין אבות לגוי וכן כתב רש"י ז"ל כפ' וירא על פסוק אחותי בת אבי אך לא בת אמי ע"ש וא"ת מה איסור יש ליעקב שנשא שתי אחיות הלא אצל ישראל גייורות נחשבות כאילו נולדה היום ואין להם יחוס אב ואם וי"ל דקודם מתן תורה היו כולם נקראי' בני נח אף האבות נמצא מצד אם יש להם יחוס. א"כ בהתר לקח יעקב ב' אחיות הואיל שהיו אחיות מן האב ולא מן האם:

*אמ"ה* דע שהוכרח יעקב אע"ה ליקח שתי אחיות וא"א בלאו הכי שאם לא כן לא היה יכול להעמיד י"ב שבטים צדיקים גמורים כיון שנתחברו האבנים ששם במראשותיו לנסיון אם יעמיד י"ב שבטי' חשב מחשבות אין יוכל לבלבל דעת השטן שלא למנוע יציאתם וגמר בדעתו ליקח ב' אחיות דבר אסור לו כיון שהאבות קיימו כל התורה כדי שיחשוב השטן כראות כן אין דבר של קדושה יוצא ממעשה זה ובזה ילך לו ולא ישים לבו לקטרג למנוע הקדושה ולזה מיד כשבא אל לבן א"ל לא באתי כי אם על שתי עלומות כדאיתא במדרש רבה וכו' כדי שיראה השטן ולא יתערב במעשיו. ועשה כדין המחלל שבת על החולה כדי שיקיי' הרבה שבתות דמותר לחללו ע"י גדולי ישראל כנודע גם הוא עבר על מצוה א' משתי אחיות כדי להעמיד י"ב שבטים מקיימי כל התורה הם וזרעם אחריהם גם ~כוין~{כיון} על דרך גורל אחד לה' בקייום פריה ורביה וגורל אחד לעזאזל בלקיחת שתי אחיות כנודע לסתום פיו מלקטרג ומלבלבל. ולכל זה כיון יאודה בכלתו כדי שיצא מלך המשיח ועמרם עם דודתו גם נעמי בשולח' לרות אל בעז דרך זנות הכל לבלבל דעת הקטרוג להחיות
נפשות רבות:

*כנפי* יונה ויקרא לו לבן יגר סהדותא. יגר במילו אותיות יו"ד גימ"ל רי"ש בגימטריא תרי"ג העיד לבן על יעקב שלא כפר באל עליון ושלא מנע מיעקב תרי"ג מצות:

*מנחה* בלולה כי במקלי עברתי להנצל מן הכלבים ולדלג על הפחתים. גם במקלי בגימטריא יעקב רצונו בגופו לבדו:

*אמ"ה* כבר כתבתי בענפים דלעיל דמטה משה היה מאדם הראשון שהוציאה מגן עדן ובא לידו של נח עד שבא לידו של יעקב והורידה למצרים ומסרה ליוסף וכשמת נפל ביד יתרו ונטעה בגנתו וכו': ונראה דאומרו יעקב כי במקלי עברתי את הירדן הזה ר"ל קרע את הירדן במקלו ועבר כדרש"י וכו' כשם שקרע משה את הים במטה הזה וחשב יעקב אולי נתמעטו זכיותיו על שנשתמש במטה הזה לקרוע את הירדן וזהו אומרו קטנתי מכל החסדים וכו' על שבמקלי עברתי את הירדן הזה כמדובר:

*ובדרך* רמז נראה שהמקל רומז לוי"ו שהיא עץ החיים תפארת אמונת ישראל והזכיר יעקב זכיותיו בשעת הסכנה ואמר רבש"ע קטנתי ונתמעטי מכל החסדים ומכל האמת אשר עשית עם עבדך לא הייתי מכת האנשים המתגאים בחסד שאתה עושה עמהם ובועטים כי אם קטנתי והושפלתי ומי גרם לי כי במקלי עברתי באמונ' מקלי היינו הוי"ו שהוא תפארת ישראל עברתי את הירדן הזה והכרתי וידעתי כי חוזק אמונתי בו גרם שעתה הייתי לשני מחנות ואיך יתכן לבעוט:

*כתיבת* יד ויקח יעקב מקל לבנה לח ולוז וערמון קשה טובא על יעקב הצדיק לקבוץ ממון בערמה ותחבולה ואף דכתיב עם עקש תתפתל לאו משנת חסידים הוא אלא לוותר משלהם והיותר ק' דר' אליעזר בהושענות מזכיר מיחם במקלות בשקתות המים דמזכיר זכות יעקב בזה ואם יעקב עושה ברמאות עם לבן כמו שהיה לכן מרמ' לו היאך אנו רשאים להזכיר זו בתפלה:

*ואם* היה עושה כך על פי המלאך קשה למלאך המלמדו לעשות הפך החסידות. אמנם קושט' דמלתא דהעולם טועים בפירוש הפסוק והיה בכל יחם הצאן המקושרות וכו' דע דהכי פרושו המקושרות פירו' עקרות וזה דומה את צאן לבן הנותרות החולות והעקרו' שלא נתן לבן ליעקב אלא העקרות לרעות. ודע שכל בריה שאינו משמ' עם זכר נקרא קשור הנה פירוש רש"י ז"ל ויקח אשה ושמה קטורה למה נקרא שמה קטורה שקשרה פתחה ולא נזדווגה לאחר ותרגום של קשר קטר וכו' ויעקב עשה עם המקלות על שיביאם ליד' תאות תשמיש ולכן אומר ליחמנה במקלות ש"מ שהיו {ע}קרות בטבע ולא היה תאות לתשמיש ועל ידי תיקון המקלו' היו מתחממות ומניחות הזכר לקפוץ עליהן ומן השמים היו מסייעין אותו וכדחז"ל במדרש אמר רבי הושעיא המים שהיו הצאן שותות נעשה זרע במעיהן באופן שיעקב עשה חסידות שלא רצה ליהנות מאותם היולדות כי אם מהעקרות שהתקנן על ידי תיקון המקלות. ולכן אנו מתפללין בהושענא רבה מייחם במקלות פירוש כמו שסייעת ליעקב אבינו ע"ה ברחמיך הרבים כצאן העקרו' כן תרחם ברחמיך הרבים לכנסת ישראל שנקראת עקר' שנאמר רני עקר' ולכן תירגם אנקלוס המקושרות בכירת' תחילת לידתן שלא הולידו עדיין:

*אמ"ה* כל מגמתם של צדיקים בעולם הזה בכל מעשיהם לקדש את השם ולפרסם אלהותו יתברך ולכן יעקב אבינו ע"ה ~כווין~{כיון} בכל הערמות שהי' עושה עם לבן על ידי המקלות כדי להפרישו מע"ז כי הנה בכל תנאי שהיה לבן עושה עם יעקב היה בבטחונו בע"ז שיסייעהו בתנאי זה ולכן יעקב החסיד היה עושה ענין המקלות כדי שלא יצלח לבן בתנאו בבטחונו בע"ז וכן כמה פעמים כדי שלא יבטח עוד בע"ז ויבעט על דרך והיה כי ירעב וקלל במלכו ובאלהיו ופנה למעלה כי דרך הגוי העובד ע"ז כשרואה שאינו בא לו סייוע ממנה בועט בה זהו היה כוונתו של יעקב ולכן היו מסייעין לו מלמעלה והמים שהיו שותו' הצאן מתהפכין לזרע במעיהם כדי שירבו לרוב ויראה לבן פחיתות הע"ז שבטח בה כי הגוי כל מה שעושה אינו עושה כי אם לשם ע"ז כדאיתא בזוהר פרשה מצורע על פסוק והיה כי תבואו אל הארץ ונתתי נגע צרעת משום שהגוי כל מה שעושה הוא לשם ע"ז שלו לכן היה בא הנגע כדי שיהרסו הבתים שנבנו לשם ע"ז וכו' ונמצא שיעקב אע"ה עשה קידוש השם גדול בזה ולכן אדרבא או מזכירין ביום הושענא מיחם במקלו' לזכור זכותו של יעקב שעשה בענין המקלות כמדובר כדי שבזכותו יחתמנו הקב"ה לחיים ולשלום. ומטעם שכתבנו התיר' התורה ועם עקש תתפתל כדי שיבעוט בע"ז:

*כתיבת* יד וישלח יעקב מלאכים פירש רש"י ז"ל מלאכים ממש ותימא איך יתכן דשלח לעשו הרשע ואיך יכול עשו לדבר עם מלאכים ודע ששלח יעקב המלאכים ממש ושדים ורוחות רעו' שידברו עם עשו דעשו היה רגיל עמהם בארץ שעיר וכה"א ושעירים ירקדו שמה. ותראה דלכן אמר תחלה וישלח יעקב מלאכים סתם שכולל שדים ורוחות רעות דמצינו שנקראו הרוחות בשם מלאכים שנאמר עושה מלאכיו רוחות. ובחזרה אומר וישובו המלאכים בה"א הידועה כלומר שבו ליעקב אותם מלאכים שהיו מדברים עמו אבל הרוחות הרעות נשארו עם עשו ע"כ:

*אמ"ה* אינו מהתימא איך שלח מלאכים ממש לעשו הרשע ואיך עשו היה יכול לדבר עם מלאכי' שהרי בלעם רשע כמותו ודבר המלאך עמו והוא עם המלאך והתם אין לומר שד היה דבהדיא אמרו חז"ל במדרש מלאך של רחמים היה ונהפך לו למשחית. וא"כ גם בנדון זה היה הענין עצמי. אך אמנה כיון דיצאו הדברים מפי קדוש יכול לומר דלא ראי זה כראי זה דשאני עשו שהיה מחזיק עצמו ע"ז כאומרם חז"ל מה שאין כן גבי בלעם ובכן אינו כבוד למלאכין קדישין לדבר בע"ז על כן נתחכם יעקב לשלוח לו שדים ורוחות רעות ובכן צדקו דברי המפרש ז"ל ואל תקשה אם עשו היה ע"ז איך השתחוה לעשו שהיה ע"ז כבר הרגיש בזוהר על זה ותירץ והוא עבר לפניהם וישתחו ארצה וכו' והוא דהיינו השכינה עבר והפסיק בין יעקב לעשו ונמצא שיעקב השתחוה לשכינה:

*ונראה* בזה ששלח יעקב לעשו שדים ורוחין ונשארו עם עשו לישב מאמר דאיתא במגל' עמוקות כשראה יעקב לעשו התחיל לקרוא קרי{א}ת שמע וכו' דמאי שנה ק"ש ובחיבור הדרושים הארכתי על זה בפני' שונים אך כפי זה ניחא דקרא ק"ש דכיון שנשארו השדים והרוחות רעות עם עשו נעשו כחלקו כי הם מחלק שלו לכן נתיירא יעקב בבא עשו שמא יזיקוהו לו או לאיזה מבניו או מעבדיו לכן קרא ק"ש להבריחם כדרז"ל הקור' ק"ש על מטתו מזיקים בדילין ממנו וכו' נמצא שק"ש מסוגלת להבריח המזיקין:

*כתיבת יד* התקין יעקב כשראה לעשו לשלשה דברים לדורון לתפלה ולמלחמה כדפירש רש"י ז'ל. למה לשלשה דברים כנגד אברהם יצחק ויעקב:

*א"נ* כנגד כהנים לוים ישראלים שעתידין לצאת מחלציו ויקבלו תורה נביאים כתובים ויעמדו לו זכותם וינצל מעשו א"נ כנגד ג' מקדשים הדורון כנגד מקדש ראשון שהיו מביאין לו מכל האומות וגם מלכה שבא: התפלה כנגד מקדש שני שנבנה על ידי תפלת עזרא וסייעתו כמו שמפירש בעזרא: המלחמה כנגד מקדש שלישי שעתיד לבנות על ידי מלחמות גוג ומגוג כמו שמפורש בתרי עשר סוף זכריה:

*אמ"ה* התקין עצמו לדורון ולתפלה ולמלחמה. דהנה מצאנו באברהם שלשה דברי' אלו כמו שאפרש בס"ד ולכן רצה לעלו' זכרון אברהם לפני הקב"ה להנצל בזכותו: הנה אברהם אבינו ע"ה קבל מתנות מפרעה כמו שפירש רש"י ז"ל למען יטב לי בעבורך יתנו לי מתנות וכו' ופירשו המפרשים ז"ל דאיך אברהם הזמין עצמו למתנות דשונא מתנות יחיה והוא קיים כל התורה ופירשו שכיון להצלת ישראל כשיכנסו במצרים שבהיות מקבל דורנות ממלך מצרים מכניע מזלו ובזה בהכניס ישראל ברשותם לא יכלו לשלוט בהם לכלותם כאשר חשבו וזהו שאמר הקב"ה לאברהם כשהלך למצרים לך והתקן להם את הדרך הביאו הילקוט כלומר הליכתך שם הוא תיקון ותועלת לישראל בהכנסם שם:

*עוד* פירשו חז"ל יתנו לי מתנות הם שמות הטומאה שמסרו לו כדי לגרש מעל יצחק בני הפלגשים דכתיב ולבני הפלגשים אשר לאברהם נתן אברהם מתנו' ופירשו חז"ל שמות הטומאה מסר להם הם שמות הטומאה שקבל ממצרים באופן שלשני הפרושים ~כווין~{כיון} להצלת הצדיק מיד הרשעים. וכנגד התקין עצמו לדורון לעלות לפני המקום זכרון ענין הדרונות שקבל אברהם להצדיק צדיק מיד רשע וכיון שכן ראוי להצילו מיד עשו הרשע. גם מצינו באברהם כמה התפלל בהצלת הסדומיים אע"פ שהיו רשעים גמורים גם בענין העקדה הפיל תפלה לפני המקום יהי רצון כשיבאו בני לאיזה צרה יעלה זכרון העקידה לפני' וכאילו אפרו של יצחק צבור על גבי המזבח להצילם כדאיתא במדרש:

*וכנגד* זה הזמין יעקב לתפלה לעלות זכרון תפלתו של אברהם לפני המקום שהרי התפלל שבבואם ישראל בצרה אע"פ שלא יהיו ראוים יצילם ואף שקטנתי מכל החסדים אשר עשית עם עבדך עשה עמי בעבור מה שהתפלל לפניך אברהם וגם הבט וראה כמה התפלל על הסדומיים להצילם אע"פ שלא היו ראוים ק"ו שאין ראוי למוסרם ביד עשו הרשע שעם לבן גרתי ותרי"ג מצות שמרתי: מצאנו באברהם שנלחם בחמשה מלכים והרגם על שהיו עע"ז לבער קוצים מן הכרם וכדרז"ל במדרש אל תירא אברם היה אברם מתירא שמא בין כל אותם אוכלוסים היה איזה צדיק בתוכם והרגו א"ל הקב"ה אל תירא אברהם כלם קוצים כסוחים וכו'. וכנגד זה התקין עצמו למלחמה לעלות זכרון זכותו של אברהם שנלחם לבער אויבי השם וא"כ אין ראוי שיפול ביד עשו הרשע שהרי אברהם כיון לבער הרשעים דוקא שהרי נצטער אם היה צדיק כמדובר ואינו מן הדין שעשו הרשע יבער את הצדיקים ונכון:

*כתיבת יד* מה שנגע המלאך ליעקב בכף ירכו משום דמספר כ' עולה עשרים בעון כ' שנה שנתעכב בבית לבן והניח לאביו ע"כ:

*אמ"ה* אי משום זה למה לא נגע בכף ידו דמאי שנא כף יריכו: וי"ל משום שהיה לו גם איסור שתי אחיות ורצה להזיקו על זה ואגב חדא תרתי אמנם נראה לי לומר למה נגע לו דוקא בכף יריכו הנה ידוע שזה היה שרו של עשו כאומרם חז"ל ויעקב היה מהול ועשו ערל כי לא מלו אותו מפני הסכנה על היותו אדמוני ועת דאמרינן במדרש בענין דינה עם שכם אמר הקב"ה לא נתתה אותה למהול דהיינו עשו הרי היא נבעלת לערל וכו' מנעת חסד מאחיך וכו' דמשמע שהיה מהול כיון שמה שלא מלו אותו היה בדין כמהול דמי כך שמעתי:

*אמנם* איתא בילקוט עובדיה עשו מלו אותו אבותיו ומאס במילה ועשה עצמו ערל ע"כ. והנה בין כפי מאמר שלא מלו אותו כמדובר בין שמלו אותו ומשך בערלתו ונעשה ערל על כל פנים עשו ערל היה ולכן בא שרו של עשו ופגמו בכף יריכו שהוא אבר סמוך למילה לרמוז לו שאין זכות המילה מועלת כלום ח"ו שהרי הוא סמאל שר של עשו הערל שלט באבר הסמוך למילה ואם איתא דהמילה דבר גדול איך ניתן לו כח על זה. והרשע לא ידע דאדרבא בהיות המילה כל כך קדושה שאפי' דבר מה פוגם בה האדם והוא נשא שתי אחיות אע"פ שהיה בהיתר כיון שלקחם בחוצה לארץ כמו שכתב הרמב"ן ז"ל עם כל זה כיון שעתידה תורה לאוסרן עליו אפילו בחוצה לארץ כמו שמשיב יעקב כשנותנים כוס של ברכה לברך כדאמרינן במסכת פסחים וכו' לכן ניחן לו כח שיוכל ליגע שם כדי למרקו והוא הפך סברת סמאל שרו של עשו דסבר להפיל ארצה מצות המילה ולהקל בקדושתה: שאדרבא במה שניתן לו כח לשלוט שם נתפרסם מעלה המילה שנענש יעקב במקום זה דוקא להורות שהוא בעבור שנשא שתי אחיות כמדובר:

*כתיבת יד* ויבא יעקב שלם חז"ל שלם כגופו שלם בתורתו שלם בממונו וכו' דרשו רז"ל כך מתיבת שלם שי"ן שלם ולא שייך שלם כי אם שהיה בעל מום ונתרפא ונשתלם. למ"ד למודו. מ"ם ממונו ע"כ:

*אמ"ה* נוכל לומר בשני פנים בגופא דעניינא. יעקב היה כהן גדול כדחז"ל בילקוט פרש' וישלח אמר הקב"ה למיכאל עשית כהן שלי בעל מום עיין שם מיד קרא לרפאל ורפאו וכו' ידוע דמום פוסל בכהן כנגד זה אמר שבא שלם בגופו. יעקב היה תלמיד חכם שלמד מאברהם ומיצחק אביו ומדרשו של שם ועבר ואע"פ שישב עשרים שנה בבית לבן עכ"ז לא שכח תורתו וללמדנו זה קאמר ויבא יעקב שלם שבא שלם בתורתו וכיון דשלח דרונות לעשו אבני' טובות ומרגליות כדחז"ל על פסוק ויקח מן הבא בידו. והייתי סבור שנחסר ממונו עם זה שנתן לזה אמר שלם בממונו כי מרוב עושרו לא נרגש מה שנתן שטיפה בים הגדול:

*עי"ל* יעקב אבינו ע"ה מוכתר בשלשה כתרים כתר תורה כתר כהונה כתר מלכות לוי כתר כהונה. יששכר כתר תורה. יאודה כתר מלכות ועשו בא לעקור את הכל והקב"ה הפר עצתו ולא יכול להם. לזה אמר ויבא יעקב שלם שבא שלם בגופו כנגד כתר כהונה שהכהן צריך להיות שלם בלי מום. כנגד כתר תורה אמר שלם בלימודו. כנגד כתר מלכות אמר שלם בממונו שהמלכות הוא בעשירות. והכתוב הוא דרך הודאה להקב"ה דהרבה רחמיו עם יעקב וביטל כחו של עשו שלא נגע בהם דעם זה ויבא יעקב שלם:

*עוד* י"ל אע"פ שנצטער הרבה מעשו והצער גורם איזה חולי כנודע מעיד הכתוב דבא שלם בגופו גם הצער גורם שכחה מעיד שלם בתורתו כי לא שכח דבר כתיב שחץ מחנהו לשני מחנות ובפיזור נאבד איזה דבר ח"ו שלם בממונו ונכון ודוק:

*ךרך* כוכב מיעקב באור גדול ובזוהר עצום וזה רמז על שמו הגדול שיתפרסם בעולם דכתיב ביום ההוא יהיה ה' אחד ויהי השם שלם ותורת ה' תמימה וזה רמוז בצורת כוכב מלא כ"ו הם עשרים וששה כמספר אותיות יהו"ה לפי שאז יתחברו אותיות השם לעשות נסים ונפלאות בכח השם הגדול ובכח תורתו בענין שיכירו כל העולם כי ה' אמת ותורתו אמת וזה כ"ב כנגד כ"ב אותיות הרמוזות באומרו ב"ך יברך ישראל ב"ך ארוץ גדוד וזהו דרך כו"כב מיעקב וקם שבט מישראל שבט לגו חסר לב ומי הם ומחץ פאתי מואב ולא להם לבדם אלא וקרקר כל בני שת לפי שאדום הוא עיקר המלכות חזר להזכירם בפני עצמה ואמר אדום ירשה. (צרור המור פ' בלק):

*אמ"ה* דרך דרו' דרך כוכב מיעקב וקם שבט מישראל הוא על דרך שדרשו חז"ל במדרש ועלה מן הארץ אין ישראל עולים במדרגה העליונה אלא אם כן נשפלים לארץ שנאמר ועלה מן הארץ וזהו גם הרומז כאן כיון שדרך כוכב מיעקב כשיבואו למדרגה שידרכו כוכבו דהיינו מזלו אז וקם שבט מישראל שיעלו למדרגה עליונה:

*עשרה* מאמרות יעקב היה בכור בנשמה ברוחניי. ועשו היה בכור בגשמי וכו':

*אמ"ה* דרשו במדרש ושני גוים ממעיך יפרדו שני גאי גוים זה יעקב ועשו וכו' ונמצא שיעקב ועשו היו ראשי אומות מיעקב יצאו יהודים ומעשו ארמיים כדאיתא שם במדרש ונמצא כל א' ראש לאומתו והנה כיון שעתידין לצאת מיעקב אומה מקבלת דת מן השמים והיא תורה רוחניי לכן היה יעקב בכור בנשמה ברוחניי שהאבות סימן לבנים. וארמיים שהם מעשו עובדי' לגשמות עץ ואבן ולכן עשו בכור בגשמות וכו':

*ובזה* מתישב מאמר חז"ל בילקוט פ' תולדות דרצה סמאל להרוג ליעקב במעי אמו ובא מיכאל והצילו ע"כ שנראה הכונה שכיון שראה סמאל ליעקב בכור בנשמה ברוחניות כמדובר הבין בזה שהאבות סימן לבנים ועתידין זרעו לקבל תורה מן השמים והיא בחינת נשמה שהיא רוחניית ובהיותם מקבלין תורה מן השמי' דבר רוחניי מוכרח שיעשו חרות ממלאך המות ואם כן מה היה מועיל הוא בעולם כיון שאין לו על ישראל שליטה לכן ביקש להורגו במעי אמו ומיכאל בהיות שר ישראל המתעלה היות שר על אומה מקבלי דת מבורא עולם הצילו כי מעלתו תלויה בישראל היות אומה יחידה ונבחרת מכל ע' אומות שכלם בועטים בתורה רוחניי לבד ישראל שקבלוה:

*ובזה* נראה לישב דברי גליא רזיא יעקב ודוד היה ראוים לצאת מיצחק וניתן לו עשו תחתיו וכו' דמה טעם היה ראוי שיצא דוד מן יצחק אלא הכונה כיון שיעקב היה בכור לנשמה סימן לבניו מקבלי' תורה שהיא בחינת נשמה ויש שכר עליה בעולם הנשמות וידוע שיעקב שהוא בת"ת הוא בחינת תורה שבכתב כנודע לכן דוד שהוא במלכות בחינת תורה שבעל פה היה ראוי לצאת עם יעקב כי שתי תורות יחוד להם בלי קיצוץ ופירוד אלא שניתן לו עשו תחתיו ונראה שהטעם הוא משום שעשו הוא רצועה כדי שישראל יקבלו התורה לקיימה כדחז"ל הקול קול יעקב אז הידים ידי עשו כנודע ועוד לרז"ל שיצחק הוא דין ופחד יצחק והדיין צריך רצועה ללקות ולכן יצא עשו מיצחק ולכן כיון שיעקב הוא בחינת תורה שבכתב ולמקבלי הדת צריך רצועה לעלותם למוטב מה עשה הקב"ה כלל גם תורה שבע"פ ביעקב וקראו ישראל נמצא בו שני שמות יעקב וישראל כנגד תורה שבכתב ותורה שבעל פה והוציא לעשו עם יעקב שלקיום התורה צריך רצועה:

*ובזה* מתישב למה לא נעקר שם יעקב כשקראו ישראל כענין אברהם ושרה שהקורא לאברהם אברם ולשרה שרי עובר בעשה כדחז"ל משום שיש צורך משתי שמות כמדובר ובספר מנחת אליהו פרשתי על זה אופן אחר:

*ובספר* לב אריה עיין מה שפירש עם מאמרים אלו שהזכרתי (בפרשה תצא) ובהקדמה שיעקב היה בכור לנשמה מיישב איך יעקב נטלו הבכורה מראובן ונתנה ליוסף כיון שראובן פטר רחם ואינו מן הדין לבכר את בן אהובה. ועוד קשה איך נטל הוא בכורתו של עשו כיון שהבכורה אינה שלו: אלא כיון שיעקב היה בכור לנשמה לקח הבכורה שכפי האמת בכור היה וראיה שהסכים הקב"ה וכתב וחתם על זה כדחז"ל קומו השרים זה מיכאל וגבריאל וכו' שכתבו וחתמו ידוע שיוסף היה בכור לנשמה כדאיתא בזוהר שכיון שמחשבתו של יעקב היה ברחל ירדה נשמתו למטה ונתעכבה כאן למטה עד שבא יוסף וכו' באופן שגם יוסף היה בכור מצד הנשמה והנה בראות יעקב שהסכים הקב"ה על בכורתו על היותו בכור מנשמה משם למד והוציא בכורתו של ראובן שהיה בכור בגשמיות ונתנה ליוסף שהיה בכור מנשמה ביודעי מעניינו שרצונו יתברך בזה ממה שאירע לו שהיה בכור בנשמה עם עשו שהיה בכור בגשמיות:

*ובזה* יתבאר אצלי מאמר הביאו הילקוט בפרשה דברים דבר אחר ויהי בארבעים שנה וכו' הוכיחן סמוך למיתה ולמד מיעקב אע"ה ויקרא יעקב לבניו ראובן בכרי אתה א"ל מפני מה לא הוכחתיך כל השנים הללו כדי שלא תנחני ותדבק בעשו אחי ע"כ:

*דקשה* דלמה יתדבק בעשו דוקא אלא כיון שיעקב לקח בכורתו של עשו על היות הוא בכור בנשמה ברוחני ועשו בכור בגשמי והרוחני עיקר ומטעם זה הוציא בכורתו של ראובן שהיה בכור בגשמי ונתנה ליוסף על שהיה בכור בנשמה אם כן עתה לראובן בחינת עשו בענין זה ואפשר שמרוב צערו וכעסו ילך וידבק עם עשו וכוונתו שיעורר עשו על בכורתו לחזור מהמכירה וממילא יחזור גם לו בכורתו דכיון שעשו אע"פ שהוא בכור בגשמות הוא בכור גם עמו צריך להתנהג כך ובפירוש הפרשיו' פרשתי אופן אחר קרוב לזה:

*דברי* שלום טעם דיעקב קראו לשכינה לפני מותו לפי שעשה להקב"ה אפוטרופוס על בניו שיתנהג עמם כאפוטרופוס עם יתומים:

*זוהר* (במדבר עמוד ש"מ) אותה הלילה שנתאבק המלאך עם יעקב היה אותה הלילה שנבראו המאורות ומשום שנתמעט אז הלבנה כידוע כתיב מארת חסר ואז יש שליטה ביותר לחצוניים מחמת מיעוט הירח לכן בא סמאל לשלוט על יעקב:

*עמק* המלך דף ס"ד אנכי עשו בכורך פירוש אנכי ועשו בכורך כמו שמש ירח כי נשמת יעקב היה בכור לשמים ובגשמי היה עשו בכור ליצחק:

*יעקב* בהיותו בן ט"ו שנים קנה הבכורה ובהיותו בן ס"ג שנים לקח הברכות והלך ונחבה במדרשו של עבר ומשם הלך ללבן ובהיותו יעקב בן פ"ו שנים מת עבר רבו. ואחר חדש ימים שנכנס בבית לבן לקח לאשה לרחל וללאה שהיו תאומות והיה להן כ"ב שנים. ובמשך שבעה שנים נולדו לו י"א שבטים ודינה. וכשהרגו שמעון ולוי את אנשי שכם היו בן י"ג שנים. וכשהיה יוסף בן י"ז שנים מתה לאה ומתה בת מ"ד שנים שלשלת הקבלה:

*ילקוט* שמואל דף י"ד ע"א עשו ואלופיו רדפו אחר יעקב והשקיע הקב"ה את היום שלא בעונתו והיו עשו ואלופיו עומדים בחשך:

*אמ"ה* כיון שהעולם נברא בשביל הצדיק לזה כדי שלא יצטער הצדיק משנה הקב"ה את הטבע בעבורו ועוד שאם אין צדיק אין עולם כי הוא יסוד עולם וא"כ למה לא יהפך הקב"ה סדר הבריאה בשבילו כיון שהצדיק כל כך לפניו עד שכל הנוגע בו כאילו נוגע בבת עינו כי הוא המקיים עולמו ומפרסם אלהותו:

*בספר* לב אריה ז"ל פרשה ויחי דף ל"ו ע"ב. וז"ל מצאתי כתוב כשנמכר יוסף היה יעקב אבינו בוכה ומתאבל שמא נתחייבתי שנשאתי ב' אחיות בטל' אותו ברית מיד נתגלגלו רחמיו של הקב"ה והוסיף לו שבעה עשר שנים. וקשה למה דוקא י"ז שנים לא פחו' ולא יותר ונראה דלכן הוסיפו לו י"ז שנים שהוא היה בוכה ומתאבל על החטא שנשא שתי אחיות ואיתא במדרש שרחל מתה כשהיה יוסף בן י"ז שנים דהיינו בת עשרים שנים היתה כשנשאה יעקב בת ל"ז שנים היתה כשמתה נמצא שהיה דר עם רחל י"ז שנה והיה מתאבל על החטא והיה בצער לכך הוסיפו לו י"ז שנים של טובה שהיה דר במצרים כמנין השנים שהיה דר עם רחל:

*אמ"ה* (בזוהר ספר בראשית דף צ"ז ע"ב) האבות הניחו לדוד המלך ע"ה כל אחד מחייו אברהם אבינו ע"ה היה לו לחיות ק"פ שנה הניח לו חמש שנים יעקב היה לו לחיות כמו אברהם קע"ה שנים ולא חי אלא קמ"ז הרי כ"ח חקר וחמשה מאברהם ל"ג יוסף היה לו לחיות קמ"ז וחי ק"י נמצא שנתן משנותיו לדוד ל"ז שנים הרי שבעים שנים לדוד ע"כ ואם כן כיון שיעקב היה ראוי לחיות קע"ה שנה כאברה' ולא חי כי אם קמ"ז שנה בעבור שנתן לדוד כ"ח שנה נמצא דשיעור חייו דמעיקרא היה ראוי להיות קע"ה שנים כאברהם אלא שנחסרו בעבור דוד ואיך קאמר שבעבור שהיה בוכה ומתאבל על יוסף נתוסף לו י"ז שנה שנראה שהיה ראוי לחיות קנ"ח ובעבור שבכה על יוסף נתוספו לו י"ז ובזה היה ראוי לחיות קע"ה שנים כאברהם אלא שנתן כ"ח שנה לדוד וחי קמ"ז בלאו הכי היה ראוי לחיות קע"ה שנים כאברהם כדמשמע ממאמר הזוהר ואולי כוונת אומרו נתוספו לו י"ז רוצה לומר התוספת הוא שיהיו השנים בטובה כי כל ימיו היו בצער ואינו חוזר התוספת על השנים עצמן:

*כלי* יקר היאך צוה יעקב לשאת אותו לארץ ישראל שותבואו ~ותטמאי~{ותטמאו} את ארצי על המת בח"ל שלא ישאו לארץ ישראל קאי. ותירץ בזוהר והובא גם בלוחו' הברית ז"ל דשאני יעקב שהיה שכינה עמו במצרים ומת על ידי נשיקה ולא היה בו טומאה שהטומאה באה על ידי מלאך המות:

*וזה* עצמו יהיה תירוץ על יוסף שצוה לעלות עצמותיו ובזוהר תירץ גבי ייסף שהעלהו בעבור שנתעכל הבשר באומרו ועליתם את עצמותי וכו':

*ובלקט* יוסף תירץ משום שארץ ישראל עדיין לא נתקדש ולא היה מוחזק מאביהם ולא תטמאו את ארצי לא נאמר אלא אחר שנתקדש בקדושה עד כאן:

*ולי* המאסף נראה עוד שותבאו ותטמא את ארצי לא נאמר אלא על מת שמת אמנם הצדיקים אע"פ שנר' שמתו הם חיים כדחז"ל צדיקים אפילו במיתת' קרוים חיים ועוד אמרו אין בין הצדיקים החיים מהמתי' אלא הדיבור בלבד וא"כ נמצא כשמעלין אותם חיים מעלים אותם. ומה שלא צוה יוסף לשאת אותו מיד לארץ ישראל משום ששכינה היה במצרים והוא צריך להיות רגל רביעי למרכבה.

*ובשפתי* כהן פ' בשלח לא צוה לשאת אותו מיד משום דישראל באותו הדור מקטני אמנה היו ולא רצו להאמין הגאולה ונתייאשו מן הגאולה לכך כשראו שיוסף השביע' שיעלו עצמותיו יאמינו בגאול':

*לקט* יוסף מכח יעקב שנצח למלאך דכתיב ויוכל לו מוכח דצדיק עדיף ממלא' אבל אי אמרינן דיעקב נקרא גם כן מלאך דכתיב ויקרא לו אל אלהי ישראל אם כן אינו מוכח דצדיקים עדיף:

*אמ"ה* נראה לפרש בזה כוונת פסוק וילך ראובן וישכב עם בלהה פילגש אביו וישמע ישראל ויהיו בני יעקב שנים עשר דקשה מאי ישראל ומאי יעקב ועוד מי לא ידע שבני ישראל שנים עשר:

*אמנם* כתבו הפוסקים על אשת אליהו אם היתה מותרת ופסקו דמותרת דאשת איש אסר רחמנא ולא אשת מלאך ע"כ והנה כיון שיעקב נקרא אל כדכתיב ויקרא לו אל אלהי ישראל וכמו שרמוז שם אל בשם ישראל לא חטא ראובן אף ששכב בפילגש אביו משום דאשת איש אסר רחמנא ולא אשת מלאך ושיעור הכתוב וילך ראובן וישכב וכו' וא"ת איך צדיק גמור כראובן עשה כך התשובה וישמע ישראל וישמע לשון הבנה כלומר הבין ראובן והתבונן בשם ישראל שנקרא אל וראה שלא היה איסור בדבר דאשת איש אסר רחמנ' ולא אשת מלאך וכיון שלא חטא לא יצא מכלל השבטי' ובזה ויהיו בני יעקב שנים עשר:

*ילקוט* שופטים דף כ"א ע"ב סוף סימן ס"ח האתה זה בני עשו ויאמר אני איני עשו אלא יעקב ע"כ:

*אמ"ה* פירוש המאמר דהשיב יעקב אני בלשון תימא וכי אני עשו איני עשו אלא יעקב ורש"י ז"ל כיון שראה מאמר זה שמתקן כי לא הוציא יעקב דבר שקר מפיו ביקש לתקן פסוק אנכי עשו בכורך שלא שיקר משום ~שכווין~{שכיון} לומר אנכי יעקב אבל עשו בכורך ע"ש. ולי נראה שבשני המקומות אלו לא כקרא ששיקר משום שראה עצמו בסכנה אם יגיד שהוא יעקב ימיתהו יצחק בקללתו והוא הכרח להלוך בשליחו' זה דהכריח{ת}ו רבקה אמו לכך מצא היתר לשנו' דבורו דיש פיקוח נפש בדבר דמחללים עליו שבת החמורה וק"ו ג"כ דלהבריח אדם מכרגא מותר לשנות ולומר עבדא דנורא אנא כאמז"ל ואע"פ שבדעתו לומר עבדא דהקב"ה אנא דכתיב כי ה' אלהיך אש אוכלה הוא כדפי' התוספות ז"ל מיהו לשומעים שמבינים דברים כפשטן הוא משקר וכו' ק"ו בנדון זה שנתיירא יעקב שאם ידע יצחק שהוא יעקב ימיתהו בקללה כמדובר: ובפירוש על התורה פרשתי אופנים אחרים ע"ש:

*זרע* ברך פ' וישלח זה לעומת זה עשה אלהים דכמו שיש לעשות שני שמות עשו ואדום שהם שני שמות מחולפים בהופכם כי עשו מורה על שלום שהוא בגימטריא שלום. ואדום מורה על שפיכות דמים ומלחמ' כך יש לישראל שני שמות מתחלפים ישראל ויעקב ישראל מורה על מעלה ושררה ויעקב מורה על עקב ושפלות והכל לפי מעשה ישראל שבזמן שעושים רצנו של מקום ועוסקים בקול קול יעקב אז אין הידים ידי עשו ונקראים הם ישראל ועשו נקרא שלום לישראל כי אז יד ישראל תקיפה עליהם ובזמן שחס ושלום אינן עושין רצונו של מקום נקראים יעקב כמו שאמר ולא אתי קראת יעקב ואז זה שכנגדו נקרא בשם מורה על מלחמה ושפיכות דמים:

*אמ"ה* נראה בזה פסוק ואת עשו שנאתי וכו' כלומ' אמר הקב"ה אפילו שם עשו שבגימטריא עולה שלום שנאתי ואשים את הריו שממה ואת נחלתו וכו' ואין צריך לומר שם אדום שמורה על שפיכות דמי': אך בענין למה יש שני שמות לעשו ושני שמו' ליעקב נראה הרמז בזה בדרז"ל יש שמותיהם ~נעים~{נאים} ומעשיהם כעורי' כעשו וישמעאל ויש שמותיהם כעורים ומעשיה' ~נעים~{נאים}:

*והנה* שם עשו מורה על הכנתו לעשות רצון יוצרו שקראו שמו עשו שיצא עשוי מבטן אמו בריא אולם מוכן לסבול עול תורה ומצות ועכ"ז היה אדום שופך דמים בועט וכופר במי שאמר והיה העולם שם יעקב מורה על העקב שפל בלי הכנה ובפרט שטורח הבית היה על יעקב כמו שפירשו חז"ל משום שיצחק היה בבית שכהו עיניו ועשו היה כל היום בשדה לגנוב ולגזול נמצא היה על יעקב טורח כל הבית וכו' ועם כל זה היה ישראל מלשון וישר אל מלאך נתגבר כארי לעשות רצון אביו שבשמים ורובץ בין המשפתים ולכן נקרא כל אחד שני שמות כלומר ראו מה בין זה לזה זה נקרא עשו שמו מעיד על הכנתו לקיים תורה ומצות ועכ"ז בעט והיה אדום שופך דמים. וזה נק' יעקב שמו מעיד על טרדותיו ושפלותו ובלתי הכנה לעסוק בתורה ובמצות ועכ"ז ויט שכמו לסבול עליו תורה ומצות ונתגבר ונתקדש כאחד מהמלאכים כמור' שם ישראל בא וראה כמה עונש ראוי עשו וכמה שכר ראוי יעקב:

*מנחה* בלולה ארד עמך ולא אמר הורידך כאשר אמר אעלה רמז למה שאמרו חז"ל בכל מקום שגלו שכינה עמהם ואנכי אעלך רמז על קבורתו בא"י שארץ ישראל גבוה מכל הארצות גם עלה לרבות החיים הנצחים ולזה כיון אנקלוס שתרגם אנא אחות ולא סילק הנשמות כמנהגו וכו'. ועי' בהרמב"ן ובבעל העקד':

*וישבת* בארץ גושן ואם לא תרצה לשבת שם לפי שהוא חוצה לארץ ושם הקליפות לזה אמר פן תוורש כי עוד חמש שנים רעב וכשיש רעב אפילו בארץ ישראל הן יושבין תחת הקליפות שפתי כהן
בשם הזוהר:

*וכל* זרעו הביא אתו מצרימה ר"ל כל הנשמות עד סוף כל הדורות כדי להרגילם בשעבוד גלות ד' מלכיות וז"ש באגדה בכל דור ודור וכו' כאילו הוא יצא מצד נשמתו שהיה שם והכל ליפטר מגיהנם שם:

*רד"ק* ז"ל כתב גושן הנזכר ביהושע תוך חלק ערי יאודה אין זה גושן של ארץ מצרים שאותה חוצה לארץ אבל האמת ארץ גושן היא חוצה לארץ וגושן עצמה היא רצועה מארץ ישראל ושם היה דר יעקב כי לא נטמא כל ימיו באויר חוצה לארץ ולזה אמר וקברתני בקבורתם ר"ל שלא תאמר הלא גושן בארץ ישראל כנ"ל רק ושכבתי עם אבותי וזה ענין גלגול מחילות שלא יוטמא דרך אויר העמים ששמה הקליפות ומה שהיה יעקב בבית לבן זה היה קודם לכן שהיה ~משלים~{מושלם} בי"ב שבטים ולכן באמת קודם שנולד בנימן יצא משם לזה אמר ואת יאודה שלח לפניו גושנ"ה ר"ל לגושן עצמו שהוא ארץ ישראל כנזכר ולכך זכה יאודה לחלק זה:

*מפרשים* כחות הטומאה הם דוקא במקום שאין ישוב אדם במדברות וביערות וכדומ' ועל כן אמרו כל הדרכים בחזקת סכנה הם עומדים ובלויה מתיש כח הטומאה והרוגז שמרגזת וכועסת ומבקשה לכלו' ולאבד וז"ש אל תרגזו בדרך אל תגרמו שירגיש עליכם הדרך:

*יד* יוסף יעקב היה הפך כל הצדיקים שבחייהם אינן יודעים עתידות רק בשעת מיתתם מתנבאים כמו יצחק והלל ורבי וכדומה וביעקב נסתמה ממנו הנבואה
בעת מיתתו:

*מחנה* בלולה וישתחו ישראל על ראש המטה מכאן רמז למה שאמרו חז"ל שהמבקר לחולה נוטל א' מששים מחוליו שקודם שבא יוסף לבקרו כתי' הנה אביך חולה הנ"ה בגימטריא ששים ולאחר שבא אליו כתוב על ראש המ"טה בגימטריא צ"ט שכבר הוקל חלק א' מחוליו:

*בעל* הטורים ראשי תיבות של השבטים ~בברב'~{בברכ'} יעקב עולה שס"ה כמנין ימות החמה וס"ת שנ"ד כמנין ימות הלבנה ר"ל בעולם הזה הם חסרים כלבנה מחמת שיעבוד מלכיות אבל בעולם הבא כתיב כסאו כשמש נגדי אז יהא מלכותם תמיד ונצחי כשמש לימות המשיח:

*שפתי* כהן צוואת יעקב שלוי לא ישא ארונו לפי שלעתיד במדבר יהא ארון השכינה וכל המקבל עליו עול תורה פורקים ממנו עול דרך ארץ ולכך לא נשתעבד לוי במצרים:

*שם* ושכבתי זה הנשמה ונשאתני זה הרוח וקברתני זה הגוף כי הנשמה אין לה מנוחה לעלות למעלה מיד שנקבר הגוף אבל ביוסף לא היה כן כי היו עצמותיו מגולגלים מ' שנה כדי שבזכותו ילכו במדבר ולכן היה צריך יעקב להשביעו ליוסף שיקברהו מיד כי יאמר יוסף יהיו גם עצמות אבינו ג"כ מגולגלין כמוני שבזכות שנינו ילכו במדבר כי אולי לא יספיק זכות אחד:

*שם* יעקב ביקש על חולי קודם מיתה כדי שיעשה האדם תשובה עוד טענה לסלק קטרוג וערער מן אדם הראשון שיאמרו לו הבריות אתה גרמת לנו מיתה אבל עתה מחמת קושי החולי רוב אדם מסרן עצמן למיתה ולמה לא אברהם ויצחק לפי שיעקב היה סוף גלגולו ותיקונו של אדם הראשון:

*שם* טעם החניטה ביעקב כי כבר ניתוקן בו חטא אדם הראשון לגמרי לכן אברהם אמר אנכי עפר ואפר להיות שתיקן הגוף של אדם הראשון וכן יצחק היה צבור עפרו ע"ג המזבח אבל יעקב כבר תיקן הכל לכן היה הגוף קיים:

*שם* עוד לפי שיעקב נקרא קדוש כמו שאמר והקדישו קדוש יעקב והוא שעבד גופו ללבן העובד ע"ז וכן יוסף לפוטיפר ממילא חניטה מ' יום יצירת הולד ולשון חניטה כמו חניטת הפרי ר"ל נעשה הגוף כמו פרי חדש ~יקדוש~{וקדוש} כמתחילה:

*זוהר* הלא כתיב ותבואו ותטמאו את ארצי במיתתכ' וי"ל שיעקב לא מת עד שבא לארץ ישראל וזהו שאמר ושכבתי ופירוש רש"י ז"ל ואני סופי לישכב עם אבותי ר"ל בארץ ישראל:

*לוחות* הברית ז"ל מה שאמרו חז"ל יעקב לא מת הענין דרבוי שמחה לאדם הוא ריבוי מדרגו' לנשמה ולהיפך ג"כ ממילא מחמת אבלות וצער שציער יעקב על יוסף בנימן ושמעון יצא נפש יעקב ושוב לא הוזכר רק ישראל ואח"כ כשנודע לו שיוסף וכל השבטים קיימין ותחי רוח יעקב אביהם זה היה כמו תחיית המתי' ושוב לא מתה אותה נשמה ומה שחנטו חנטייא היתה נשמ' ישראל וזה שאמר ויקרבו ימי ישראל למות:

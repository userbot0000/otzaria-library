%% ענף יהונתן בן גרשום

*ירושלמי* דברכות פ"ט הביאו ילקוט שופטי' דף כ"ב ע"ב יהונתן בן גרשום בן מנשה אמר ר' שמואל בר נחמני נון תלויה אם זכה משה אם לאו בן מנשה וכו' כוללת המאמר מצאו דוד שהיה עובד ע"ז והחזירו והשיבו על האוצרות כיון שמת דוד עמד שלמה והחליף הממונים ששם אביו וחזר י{ה}ונתן לקלקולו הראשון הה"ד ויהי בבא איש זקן יושב בבית אל. אמרין הוא היה שהחזיק עצמו לע"ז ואותו היום חזר בתשובה ושרתה עליו רוח הקדש הה"ד ויהי דבר ה' אל הנביא אשר השיבו ע"כ:

*אמ"ה* מי יתן וידע למה תלה חזרתו בתשובה או לאו לרומזה באות נו"ן לתלותה לומר אם חוזר בן משה ואם לאו בן מנשה שיש מציאות נו"ן. ונראה שבהיות יהונתן בן גרשום בן בנו של משה רבינו ע"ה אשר עשה נקמות בפרעה התנין הגדול הרובץ בתוך יאוריו שהיה מחזיק עצמו ע"ז ואומר לי יאורי ואני עשיתי וכו' ומשה רבע"ה גילה חרפתו בקהל ופרסם כי הבל הוא לכן הנו"ן הרומז לפרעה שנקרא תנין שהחזיק עצמו לע"ז היא תלויה לרמוז אם חוזר בתשובה הוא בן משה דמודה דמשה השפיל הנו"ן ואין ממש בע"ז ואם אינו חוזר הוא בן מנשה במציאות הנו"ן כאילו מכחיש במעשיו של משה ושיש ממש בע"ז ח"ו: והבט וראה הבא משורש טוב חוזר לשורשו סוף סוף דזרוק חוטרא לאוירא אעיקרא קאי וחזר בתשובה ושרתה עליו נבואה לפרסם שלימות תשובתו ששב בכל לבו דעדות יש שחזר לשורשו של נבואה שהרי משה רבע"ה ראש כל הנביאים הוא. נלמד מכאן לבחור אדם אשה משורש נביאים וצדיקים שאם ח"ו יחמיצו בניו קרובים הם לשוב לזרוק חוטרא וכו':


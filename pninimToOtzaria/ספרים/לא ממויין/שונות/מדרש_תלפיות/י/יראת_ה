%% ענף יראת ה'

*תקונא* תניינא בראשית תמן יראת מה דאשתאר מאינון אתוון שב ורזא דמלה שב בירא' ה' ואם לית דחילו לית חכמה וכו':

*תקונא* נ"ו בראשית ברא אלהים הא אוקמוה תמן דחילו מסטרא דאות ה' דאיהי לשמאלא דאע"ג דאת י' איהי רחימו באת' דשלט' ה' עלא' נוקב' אתקריא':

*יראת* ה' היא אוצרו אין בכל המדות גדול מיראה וענוה ועתה ישראל מה ה' אלהיך שואל מעמך כי אם ליראה את ה' אלהיך ללכת בכל דרכיו ולאהבה אותו ולעבוד את ה' אלהיך בכל לבבך ובבל נפשך ירא' בגימטריא תרי"א ותור' תרי"א וירא' ותורה עמם הרי תרי"ג מדרש פ' קרח:

*כתיב* עבדו את ה' ביראה. וכתיב עבדו את ה' בשמחה הא כיצד אם אדם שמח מאד יזכור לו יום המיתה זהו ביראה ואם הוא עצב ישמח לבו בדברי תורה דכתיב פקודי ה' ישרים משמחי לב וזהו בשמחה. ס"ה סי' ס"ט:

*ספר* החסידים סימן י"ח פעמים כתיב יראה במשלי כנגד י"ח טריפות שהחיות תלוי בהם כי הירא' מארכת לו חיים שלא יוזק בי"ח דברים המטריפים את הבעל חי ועל כן נקרא בעל חי לפי שקיומו תלוי בי"ח:

*אמר* החכם ישים אדם על לבו חרדת המות ולא יחטא ואפילו עלה אדם למלכותו של שלמה הע"ה הכל הבל גמור הוא זולת עבודת השם יתברך כמו שאמר החכם אין דבר מועיל לאדם כמו שלא יבטח בטובת עולם הזה ולא יאמין בה: יש נוחלין:

*היראה* ואהבה בעת הלימוד והתפלה והמצוה הוראה שנותן לב לפני מי עומד ומשר' ובלא זה הוא דבר בטל וכמאן דליתיה דמי ס' החסידי' סי' רי"א:

*תקונא* שביעאה בראשית ירא בשת ודאי ווי ליה לסמאל כד קב"ה ייתי למפרק לשכינתא ולישראל בנהא וכו':

*כתיבת יד* ועתה ישראל מה ה' אלהיך שואל מעמך כי אם ליראה. קשה וכי יראה מלתא זוטרתי היא דקאמר כי אם ליראה דמשמע דיראה דבר קטן ~היא~{הוא} אלא לגביה ישראל שבמדבר היה דבר קטן כי לא היו חסרים כלום שהזמין להם הקב"ה כל הכנתם וכדחז"ל לא ניתנה תורה אלא לאוכלי המן וכו' ואם כן דבר קטן היה להם אם היו יראים מן הקב"ה מאהבה עכ"ל:

*אמ"ה* נראה לפרש בזה מאמר חז"ל במס' ברכות פ"ה א"ר חנינה הכל בידי שמים חוץ מירא' שמים שנאמר ועתה ישראל מה ה' אלהיך שואל מעמך כי אם לירא' אטו יראה מלתא זוטרתי היא והא אמר רבי חנינה משום רשב"י אין לו להקב"ה בבית גנזיו אלא אוצר של יראת שמים שנאמר יראת ה' היא אוצרו אין לגביה משה מלתא זוטרתי היא משל לאדם שמבקשים ממנו כלי גדול ויש לו דומה עליו ככלי קטן קטן ואין לו דומה עליו ככלי גדול עכ"ל הכונה עם האמור דלגבי דור המדבר שהיה להם הכנה כמדובר היראה אינו קשה להם ודבר זוטרתי לגבם כוונת המאמר כך היא וכי יראה מלתא זוטרתי היא אין לגבי משה מלתא זוטרתי היא כלומר אם נביא אחר דור המדבר היה אומ' כך היה קשה וכי יראה מלתא זוטרתי היא דאומר מה ה' שואל מעמך כי אם ליראה כלומר אע"פ שאין בכם הכנת מזונות אינו דבר קשה ענין היראה והא אמר רבי חנינא אין לו להקב"ה בבית גנזיו כי אם אוצר של יראת שמים וכו':

*אמנם* עכשיו שמשה רבע"ה קאמר כך אינו קשה משום דלגבי משה שהיה מדבר עם דור המדבר שהיה להם הכנה כמדובר מלתא זוטרתי היא שכיון שהיה להם הכנה מה היה מעכב להם שדבר קל להם לקיים משל למי שמבקשים ממנו כלי גדול ויש לו דומה עליו ~בכלי~{ככלי} קטן וכו' וכיון שלדור המדבר היה להם כל ההכנות אמר משה היראה בעיניהם דבר קל ולכך אמר להם מה ה' שואל מעמך כי אם ליראה אבל לגבי' נביא אחר שאחר דור המדבר שלא היה להם הכנה כדור המדבר היראה קשה לקיים ולא דבר זוטרתי לגבם ודוק:

*שפתי* ישנים דף י"א ע"א מתוספות כתב יד הכל בידי שמים חוץ מיראת שמים פירוש קיום כל עשה הם בידי שמים שרוב' הם שהשם יתברך גרם לו צדק' ומילה ופדיון הבן וקרבנות ולעסוק בתורה שעל ידי שהקב"ה נותן לאדם ממון מקיימים ויוכל האדם להתנצל לפני הקב"ה ולומר לא נתתה לי ממון חוץ מיראת שמים שהם קיום מצות לא תעשה שהוא ביד כל האד' עד כאן לשונו.

*אמ"ה* מתיישב עם זה קושיית בעל ספר החרדי' ז"ל דכיון דמצות עשה דוחים לא תעשה למה לא גזר התורה מיתה לעובר על מצות עשה וגזר מיתה על העובר מצות לא תעשה דאיפכא מסתברא כיון דמצות עשה חמורות מלא תעשה ע"ש. ובחיבור אחר פרשתי דאדרבא מצד חומרתם לא הזכיר בהם מיתה כי אינו מספיק מיתת הגוף לכפר עליו ומשמרו לעולם הבא להענישו בנפש ובמקומו הארכתי בראיות: אמנם כפי הקדמה האמורה דמצות עשה שהשם ית' גורם לו וכו' לכך אינו גוזר בהם מיתה לפי שהם דברים תלוים ליודע האמת שיפרע ממנו כיצד אם מבטל תפלין ומזוזה וצצית וסוכה וקרבנות וכאלה רבות יוכל להתנצל באומרו שאין בידו יכולת לעשותם כיון שהקב"ה חיסר ממנו יכולת הממון ואע"פ שיראו בידו ממון יאמר ~שהיא~{שהוא} פיקדון מאחרים אצלו לכן יודע האמת יפרע ממנו וגם במילה יכול לומר שביטלה בזמנו בהיות התינוק חלוש או מתו אחיו מחמת מילה:

*והוא* כדרך שפירש החכם השלם כמה"ר מיכאל הכהן ז"ל כיון דיום הכפורים כשבת למה שבת בסקילה ויום הכפורים בכרת אם אכל בו והטעם הוא משום דיכול לומר שהכיר בעצמו שאחזו בולמוס ולכך אכל או שתה וכן אם הבעיר אש יאמר שהוא צורך לחולי ידוע אצלו שנופל עליו לפרקים שאם לא יתחמם מיד מת לכך אין מקום לסלוקו ויבא בעל המחשבות יודע הנסתרות ויפרע ממנו לכן מיתתו בכרת. ואע"פ דגם בשבת יכול לומר דהדליק אש לפיקוח נפשו כיון דבכלם אין לו מקום לפטור גם בזו כי אם בראיות ברורות:

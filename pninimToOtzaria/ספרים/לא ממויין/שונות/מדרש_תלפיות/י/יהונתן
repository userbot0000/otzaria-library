%% ענף יהונתן

ילקוט שמואל דף ל"ב ע"ב ויפדו  העם את יהונתן ר' אלעזר אומר נתנו ישראל משקלו זהב ופדאוהו:

*אמ"ה* ראוי לחקור למה לא פדאוהו בערך האדם האמור בפ' אם בחקתי. וי"ל דשאני הכא שפדאוהו מן המיתה שאז חוזר משקלו של אדם לעפר הארץ וידוע שהצדיק במותו כלו חוזר אל הקודש נשמתו בצרור החיים חוזרת וגופו נגנז כספר תורה שנתבלה לכן תמורה זאת ישוב משקל גופו אל הקדש לכן פדאוהו במשקלו זהב שהקדישו משקלו זהב למקדש במקו' שבמותו ישוב כלו אל הקדש כמדובר. ואמו של דואג בן יוסף כיוונה לכוונה זאת להציל בנה מן המיתה לבל ישלוט בו האויב כאחז"ל במס' גטין מעשה בדואג בן יוסף שהיתה אמו מודדתו בטפחים בכל יום לתת זהב לבית המקדש לפי מה שהיה גדל וכו'. ולבסוף אכלתו דשמו גרמא לו שהיה דואג ואין מסיקין בשמייהו וכו' דאלולי זה היה פודה אותו לבל ימות בנותנה משקלו זהב בפדיונו כאשר נפדה יהונתן מן המיתה במשקלו זהב אל הקדש:


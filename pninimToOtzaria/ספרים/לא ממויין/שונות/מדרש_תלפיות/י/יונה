%% ענף יונה

*ילקוט* יונה הביא מפרקי ר' אליעזר שרמז הקב"ה לדג והקיא את יונה תתקס"ד פרסאות ליבשה נראה שהדגה החזירה הפיקדון לדג או שעל פי דבורו הקיאתו ואמר ה' לדג שיקא כמו יקיא מן ההפעיל כמו מן פקד הפקיד שיוצא לשלישי וכשתקח הגמטריא של ויקא את יונה אל היבשה עם הי"ז אותיות ועם החמש תיבות תמצא תתקס"ג ועם הכולל תתקס"ד שם בילקוט תמצא תפלה נאה ~שתתפלל~{שהתפלל} יונה:

*תקוני* הזוהר כ"א: דף נ"ז ע"א והנה עלה זית טרף בפיה ואמאי עלה זית אלא אמר' יונה רבון עלמין תהא מזונא דילי ~מסירה~{מסורה} בידך ותהא מריר' כזית ולא תהא מתיקא ומסורה ביד שליח ושליח בהאי אתר דא מטטרון ועוד שכינתא איתקריאת:

*וימן* ה' תולעת בעלות השחר הטעם שהיה בעלות השחר שרמז לו הקב"ה שבזה נשמעה תפלתו מה שנדר על לויתן לעתיד שסודו עיניו כעפעפי שחר מ"ע:

*יונה* בן אמיתי שהחייה אליהו והוא משיח בן יוסף כנודע נקרא כן אמיתי ר"ל בן אליהו שנקרא אמיתי על שם ודבר ה' בפיך אמת מ"ע אופן רי"ד:

*הא* דכתיב גבי יונה ויאמרו לו הגידה נא באשר למי הרעה הזאת מה מלאכתך אמרו לו שמא מזרעו של יוסף אתה דכתיב ביה באשר את אשתו ואיך אעש' הרעה הגדולה הזאת וכו' וינס ויצא החוצה וכתיב הים ראה וינוס ראה ארונו של יוסף וכו' אתה ראוי שינוח הים מזעפו כשם שנקרע בזכותו ואם לא מזרע יוסף אתה מכל מקום מזרע יעקב אתה דכתיב למי אתה ואנה תלך שאותם שלוחים היו המלאכים אם כן יש לך להתפלל שיזדמנו לנו מלאכי' להצילנו ואם לא הגידה נא אי מזה עם אתה שמא מזרעו של עמלק או משבעה עממים הראוים לעונש א"ל עברי אנכי מזרע אברהם שהיה מעבר הנהר אני (עיין בזוהר שמות) ואל תקשה מה השיב מזרע אברהם אני אכתי דילמא מזרעו של עמלק הוא דאתי גם כן מאברהם י"ל דאתיא כי ההיא דהנודר מזרע אברהם מותר באומות וטעמא דכתיב כי ביצחק ולא כל יצחק:

*זוהר* פ' ויקהל דף קצ"ט ע"ב הדג שבלע ליונה מיד מת והיה יונה בתוכו ג' ימים ואח"כ חי כבתחילה והקיא ליונה לחוץ וכו' כגוונא דא זמינת ארעא דישראל לאתערא בקדמיתא ולבתר וארץ רפאים תפיל:

*מדרש* ילמדנו פ' ויקרא אמר יונה אני בורח מלפני ה' למקום שאין שם כבודו מה אעשה אם אעלה לשמים שם כבודו שנאמר על השמים כבודו ואם על הארץ שם כבודו שנאמר מלא כל הארץ כבודו הריני בורח לים שאין נאמר שם כבודו מיד ירד ליפו ולא מצא שם אניה לירד והאניה שירד בה יונה היתה רחוקה מיפו מהלך שני ימים לנסות את יונה מה עשה הקב"ה הביא סער גדול בים והחזירה ליפו וראה יונה ושמח בלבו:

*אמ"ה* דברי המאמר הזה תמוהים הם בעיני כל רואם דיונה חכם גדול היה ואיך ענה בדעתו שאין כבודו של הקב"ה בים ואע"פ שאין נאמר שם כבודו מה בכך כי מי לא ידע שאין מקום פנוי מכבודו ועוד דבאומרו מלא כל הארץ כבודו הרי הים בכלל דאומרו כל הארץ וכל אשר בה והים בארץ הוא. ותו קשיא לי טובא דכפי סברתו שבים אין נאמר שם כבודו ניחא אם היה קובע שם דירתו על הים אבל הוא נכנס בספינה לברוח תרשישה וא"כ מה מועיל בתקנתו שביוצאו בארץ ששם נאמר מלא כל הארץ כבודו היה נלכד מרשת שברח ואם הכונה לומר כמבואר במקו' אחר בדברי חז"ל מלפני ה' הוא בורח שרצה לברוח לחוצה לארץ כדי שלא יתייחד לו הדבור לפי שאין נבוא' בחוצה לארץ אם כן למה תלה הדבר בים לומ' הריני בורח בים שאין נאמר שם כבודו דמשמע הא בכל מקום שבארץ יהיה במקום שיהיה לא היה יכול להלוך פן יתייחד לו הדבור כיון שנאמר מלא כל הארץ כבודו: ותו קשה וכי נעלם מיונה שנראה השכינ' לישראל כשעברו בים וראתה שפחה בים וכו' וא"כ גם בים היה הדבור יכול לבא לו. ותו קשה אומרו אם אעלה לשמים שם כבודו דמשמע שמפני כך לא היה עולה לשמים דאם לא כן היה עולה ואיך יתכן זה. תו קשה דאיתא בילקוט חדש דאע"פ שאין נבואה בחוצה לארץ אבל במקום מים יכול להיות כגון על הנהר או על הים וכו' וראיה מיחזקאל שנתייחד לו המראות על נהר כבר אע"פ שהיה בחוצ' לארץ וכו' וא"כ מה היה מועיל יונה בתקנתו לברוח לים שאין נאמר שם כבודו אי משום שהיא חוצה לארץ עכ"ז יכול הדבור להתייחד עמו:

*ולכאורה* נראה דכוונת מאמר זה לומר דיונה דרך בדרך זה שנזכר כבודו יתברך בשמים ובארץ שבשני מקומות אלו ניכר כבודו וגדולתו בהיות השמים מקום המלאכים והארץ מושב בני אדם שהם בעלי דעת להכיר כבודו וגדולתו ורוממותו ולהללו תמיד ומזה הסבה הזכירו הפסוקים כבודו בשמים ובארץ דוקא ולא בים שאינו מושב בני אדם רק דרך עברה ולא ניכר שם כבודו כמו בשמים ובארץ שיש מכירים וזהו אומרו הריני בורח לים שאין נאמר שם כבודו אינו אומר שאין שם כבודו שהרי מלא כל הארץ כבודו והים בכלל אלא ר"ל אין בים היכר כבודו שאינו מושב לא מלאכים ולא אנשים המכירים את כבודו שהם בני דעת כמדובר לכן רצה יונה לעבור דרך אניה בלב ים ללכת בחוצה לארץ ובהיות מכווין ליכנס בים מקום שאין נאמר שם כבודו יפסק ממנו כבוד נבואתו ולא יתייחד לו הדבור עוד כיון שבכונה מכוונת נכנס במקום שלא נאמר שם כבודו ובזה גם כי ישוב מתרשיש לארץ ישראל לא יחזור לנבואתו כיון שעבר בים באותה כוונה כדפרישית. וכפי זה מתיישב גם מה שהקשינו באומרו אם אעלה לשמים שם כבודו דאיך יתכן אלא כוונתו לומר דגם שהי' יצויר שהייתי יכול לעלו' לשמים לא היה מועיל זה לכוונתי לפסוק ממני הנבואה משום ששם כבודו ובהיותי הולך במקום שנאמר שם כבודו מה מועיל כוונתי להפסיק ממני הנבואה כדפרישי': ומ"מ צריך עיון עדיין כפי סיום המאמר דאומר כך וכשראה יונה עצמו בצרה אמר לאנשי הספינה בשבילי הצרה הזאת לכם כי מלפניו אני בורח כי חשבתי כי אין בים כבודו ועכשיו אני רואה כי בים וביבשה כבודו ע"כ דמשמע דאומרו תחלה הריני בורח בים שאין נאמר שם כבודו היה כוונתו דברים כפשוטן והדרן הקושיות למקומם ואף שהיינו יכולים לדחוק עצמנו וליישב דברי סוף המאמר עם כל זה הדברים צריכים להולמם:

*זוהר* (בתחילת פרשה ויהיו חיי שרה) כשהשליכו ליונה בים פרחה מניה נשמתי' וסלקא עד כרסיא דמלכא ואתדנת קמיה ואהדרת ליה נשמתיה ועאל בפומא דההוא נונא ומית נונא לבתר אתקיים ההוא נונא:

*אמ"ה* אפשר לומר דהטעם שמת הדג מיד כשנכנס יונה בתוכו משום דכשהשליכו ליונה לים פרחה נשמתו ועלה עד כסא הכבוד ודנו אותו כמדובר אפשר שיצא חייב בדינו והיה חייב מיתה אך כדי להצילו עשה הקב"ה שימות הדג במקומו מיד כשנכנס בו ונחשב כאילו הוא מת כיון שהדג היה נרתק לו וכגופו דמי. ואחר כך אתקיים ההוא נונא כי יונה היה בתוכו כנשמה לגוף ובפרט היות בשם יונה אותיו' שם הויה כי הנון במספר קטן עולה ה' ונמצא בשמו ד' אותיות השם וזה גרם תחייה לדג:

*זוהר* פרשה ויקהל דף קצ"ז ע"א. יונה נקרא בן אמתי על שם דשאיל נפשיה למיתה:

%% ענף ירמיה

*התפלל* משה על דורו של ירמיה שדרשו רז"ל נביא מקרבך מאחיך כמוני שהוא ירמיה כדאיתא בילקוט רמז תתקי"ט שכל עניינו היה דומה למשה רבינו זה הוכיח ארבעים שנה גם ירמיה הוכיח ארבעים שנה זה חיבר חמשה חומשי תורה זה חיבר חמשה ספרי קינות כיוצא בו הרבה דברים וניצוצו של משה היה בירמיה: מ"ע אופן פ"ה:

*בספר* תורת העולה ח"א פי"א. ופירוש הכוזר שעשה ר נתנאל ן' כספי ז"ל כתב אמר אפלטון אני הייתי עם ירמיהו במצרים ובתחלה קודם שדברתי עמו הייתי לועג עליו ועל דבריו ולבסוף כאשר הרגלתי לדבר עמו ולפקפק במעשיו ראיתי כי דבריו דברי אלהים חיים אז אמרתי בלבי וקיימתי שהוא חכם ונביא:

*אמ"ה* מכאן יקחו מוסר המוצאים זמנם בספרים חיצוניים של אומות העולם ומבלים ימיהם בהבל דמה חכמה ומוסר יכולים למצא שם כיון שרואי' שגדוליהם בכל חכמה מעידין ומגידים שאין חכמה כחכמת ישראל יש עון גדול מזו אחרי רואם כן אוי להם אוי לנפשם ואפילו ארסטו חכם שבחכמים נתגייר בסוף ימיו קרוב למיתתו ומעיד על עצמו שכל הדברים שדבר וכל הספרים שחיבר ידע כי הבל המה אחר שהכיר בחכמה תורת משה רבע"ה ובחכמת חכמי ישראל כמו שכתבתי באורך עניינו בענפים דל' ומה טענה יש מעתה לעוסקים בספרים חיצוניים:

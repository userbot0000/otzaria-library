%% ענף יריחו

*שקולה* היתה יריחו כנגד כל עיירות וכרכים של ארץ ישראל כדרש'י ז"ל על פסוק ראו את הארץ ואת יריחו וכו' והטעם משום שבנו האמוריים את יריחו על ז' דרגין של טומאה שהם שבעה היכלות תמורות ולכן הוצרכו להקיף אותם שבעה הקפות ושבע' סופרות בכל הקפה והקפה הוצרכו להזכיר עליו שם של מ"ב שהם ז' שמות שבכל שם יש בו ו' אותיות ולפי שזכה משה להשיג שם של מ"ב לכן הוצרך לנסוע במדבר מ"ב מסעות להשיג שם של מ"ב ולהמתיק מ"ב נהרי אש שברקיע: מ"ע אופן קל"ג.

*עיר* יריחו כנגדה בקדושה מלכות נקראת יריחו ובה כלולים כל הספירות מכתר ועד מלכות קטן וגדול שם הוא ולכן קילל יהושע מי שיחזור ויבנה אותו העיר שימותו בניו מקטן ועד גדול לפי שהיתה מקדם כח הטומאה בה ועתה נתייסדה בקדושה:

*ירושלמי* דשבת למה החרים יהושע את יריחו לפי שכבשו בשבת דברי רבי שמעון בן חלפתא רבי ברכיה אומר עשאה כעיר הנדחת שאסור בהנאה רבי יהודה הלוי בשם רבי שלום אמר יהושע ראשית עריסותכם תתנו לה' הואיל וכבשנו אותה תחל' נעשה אותה חלה להקב"ה:

*סודי* רזי ביריחו היו מריעין בכל יום פעם אחד ובשבת שבעה פעמים כי כך עושין לפני הקב"ה הריעו לפני המלך ה'. בבל רקיע מריעין יום אחד בשבת וברקיע ובערבות בשבת שבעה פעמים:

*אמ"ה* כיון שביריחו היה שולט בו סמאל הרשע הנקרא אל אחר לכן החריבה יהושע בהקפ' ומריעין בכל יום פעם אחד ובשבת שבעה פעמים כי כך עושים לפני הקב"ה כדי לפרסם על סמאל כי הכל הוא ובכח שעשו מה שעושין לפני הקב"ה החריבו אותו:

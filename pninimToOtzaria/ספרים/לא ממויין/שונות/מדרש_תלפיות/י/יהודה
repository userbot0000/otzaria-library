%% ענף יהודה

*תנחומא* בשעה שצוח יהודה בקול גדול נפלו כל שרים שבמצרים והפילו כל חיות שבמצרים ונפל יוסף מכסאו וירד פרעה מכסאו ונפלו שיניו וגבורים שהיו לפני יוסף נהפכו פניהם ולא החזירו עד יום מותם שנאמר שאגת אריה וקול שחל ושיני כפרים נתעו לפיכך הוא אומר והקול נשמע בית פרעה ואין קול זה אלא קול יהודה שנאמר שמע ה' קול יאודה:

*אמ"ה* ניתן הקול ליהודה לפי שבשם יהודה יש אותיות שם הויה וכיון שכתוב בהקב"ה קול ה' שובר ארזים קול ה' יחיל מדבר וכו' וכתיב גם אריה שאג מי לא ירא ה' אלהים דבר מי לא ינבא לכן בשם יהודה שיש בו אותיות הויה ראוי ~שיתנן~{שינתן} לו כח הקול שיכירו וידעו פעולת שם הויה שבשמו:

*ובענין* המאמר אמר גבי יוסף נפילה וגבי פרעה ירידה לומר שיוסף נפל נפילה בעלמא לא כך פרעה אלא שנפל דרך ירידה שהוא בכח ועל כן נשתברו שיניו מה שלא אירע ליוסף. והגבורים שהיו עומדים בפני יוסף נהפכו פניהם ולא החזירו עד יום מותם עשה הקב"ה כך כדי שיהיה זכר לנפלאותיו שכל זמן שרואי' להם זוכרים מגבורת הקב"ה שנתן ליראיו וכיון שעמדו זמן רב בהפיכת פנים נשתרש הענין בעיני כל העולם ואף שמתו הגבורים אחר זמן לא נשכח הענין כיון שנשתרש הפלא בלב' זמן רב:

*כתיבת יד* וירד יהודה מאת אחיו וכו' ויקח בת איש כנעני ושמו שוע פי' מהר"ר שמואל קלונימוס ז"ל שהוא עשו ובשביל שהיה רשע הפך האותיות וקראו שוע עכ"ל:

*אמ"ה* אם קבלה נקבל שיהודה לקח בתו של עשו אף שהדבר קשה עד מאד איך לקחבת של מי שהיה מחזיק עצמו ע"ז כדאיתא בזוהר על פסוק והוא עבר לפניהם אבל אם מכח דרשה אמרו לא מן השם לומר שיהודה לקח בתו של עשו שהיה ע"ז ויהודה עמד ושרף עגלות של פרעה על שהיה ע"ז חקוקה בהן. ואולי כוונת הרב לומר דאיש הכנעני הזה הוה שמו עשו כשם עשו אחיו של יעקב ולכבוד יהודה שלקח בתו הפך שמו שוע דהיינו אותיות עשו וטעם הפיכת שמו משום שעשו רשע הוה וגנאי להיות עליו שם רשע ואף שמלשונו אינו משמע כל כך מה דפרישית מיהו טוב לסבול הפירוש הזה מלסבול שיאוד' לקח בתו של עשו שהיה ע"ז. אך אם איתא שהוא קבלה שמוכרחים אנו לקבלה שיאודה לקח בתו של עשו אינו מהתמי' כל כך איך ער ואונן בני יהודה צדיק גמור שמשו שלא כדרכם כאומרם חז"ל שבא להם זה מצד האם על היותה בת עשו הרשע. ולתת טעם ליאודה איך לקחה אפשר שכיון אולי יוכל להחזירו למוטב. ובזה מתיישב למאן דאמר דיאודה הרג את עשו כשבא לעורר במערת המכפלה עיין בילקוט וכו' משום דכיון דטרח יאודה להחזירו בתשובה ולא חזר לו נוגע להורגו דאיך לקח בת רשע אולי יכול להחזירו ועלה
חרס בידו:

*כתיבת יד* ותקרא את שמו שלה וכו' פירש"י ז"ל ובבראשית רבה ראיתי ותקרא שמו שלה וכו' פסקת: תימא מה חדוש בא להשמיענו ופירש רבינו יעקב ז"ל דפירוש פסקת מלכות כמו ונירם אבד חשבון ומתרגמינן פסקת מלכות ועוד מצינו ונירם שהוא לשון מלכות כמו למען היות ניר לדוד עבדי ופירש הרש"י עצמו ניר לשון מלכות וממשלה ונקראת המלכות בלשון הזה על שם שהמלך פוסק הדינים ואין אחד מעבדיו מבטל הדינין שלו:

*אמ"ה* מה שנראה לי לומר אם היתה תמר ממתנ' לשלה ונישאת לו היה מלך המשיח יוצא ממנו כלומר היו יוצאים ממנו פרץ וזרח שמפרץ יצא מלך המשיח שנקרא שילה כדכתיב עד כי יבא שילה ושלה אותיות שילה חסר יוד וכמו שאפרש בס"ד למה חסר יוד באופן שבעבור שלא המתינה אמר לשלה פסק יציאת שילה ממנו לכן שם הקב"ה בפי אמו שותקרא שמו שלה על שם מה שעתיד להיות כלומר שלה פסקת דשילה שהוא מלך המשיח פסקת ממנו וכיון דעשרה דברים עתידין לחזור על ידו של משיח חיסר משלה היוד כלומר שילה חסר יו"ד שנפסק מלצאת ממנו מי שעתיד להחזיר עשרה דברים מנין יוד ואלו הם שני אותיות של שם המיוחד שהם אותיות ו"ה וא' שבכסא כי יד על כס יה הכסא חסר א' והשם חסר ו"ה וי' של ירושלים אדם הראשון זיו וחייו וקומתו ופירות הארץ ופירות האילן ומאורות כדאיתא במדרש רבה על פסוק אלה תולדות פרץ תולדת חסר ואו בתראה לרמוז על ו' דברים אלו עיין שם ובילקוט רותסימן תר"ט הרי עשרה דברים שעתיד מלך המשיח להחזיר ולרמוז דנחסר ונפסק מלצאת משלה מלך המשיח הנקרא שילה העתיד להחזירם חיסר ממנו יו"ד וזה דאמרינן בבראשית רבה ותקרא שמו שלה פסקת ונכון: והמפרשים ז"ל פירשו כי שלה היא לשון שילהי פירקין ורוצה לומר שהייתה פסקה מלילד עיין בספר דבק טוב פ' ויצא:

*כתיבת יד* ויחשבה לזונה כי כסתה פניה תימא  בשביל שכסתה פניה ויחשבה לזונה ודברי רבותינו ז"ל ידועים. וי"ל ~שמתנהג~{שהמנהג} היה באותו מקום שכל זונה תכסה פניה לסימן להכירה שהיא זונה על דרך שראיתי שיש סימן היום בעיר בולונייא שכל זונה דוקא לובשת פשתן וכשעוברות בשדה או במבואות מקשקשות הפעמון וכל מי ששומע יודע שהיא זונה:

*אמ"ה* לדעתי לעולם כסוי הפנים מורה על הצניעו' וראיה מתמר עצמה דדרשו ז"ל שלא הכיר' יאודה בעבור דכיסתה פניה בהיותה בבית והוא מסיבת צניעות שלה וכו' לכן נראה שתמר ישבה בפתח עינים וכסתה פניה וכיון שכיסה פניה היה ראוי שאל יחשב' לזונה כי הכסוי עדות אל הצניעות אך כיון שמה' יצא הדבר שיאודה ישכב עמה כדחז"ל מלאך על התאו' בא ודחפו ועוד לחז"ל יצאת בת קול ואמר ממני יצאו כבושים שם בלב יאודה שכיון שישבה בפתח עינים פתח שכל העינים פונים שם כאחז"ל שיחשבה לזונה אע"פ דכיסתה פניה ולא היה מקום לחשוב עליה שהיא זונה כיון שכיסתה פניה:

*כתיבת יד* ותאמר חותמך ופתילך ומטך וכו'  תימא מה צורך בשלשה דברים שהיה די באחת או בשנים. אלא רמז רמז' לו שאם ישכב עמה עתיד לצאת מזרעו בן שיושיע את ישראל בשלשה דברים דהיינו דוד הע"ה שהרג את הפלשתי בשלשה דברים בכלי הרועים ובילקוט הרי אחד כי הכל נקרא כלי הרועים. ~וקילטו~{וקלעו} בידו הרי שנים. ומקלו בידו הרי שלשה חותמך כנגד ילקוט כי כאשר החותם כל מה שאדם חותם בו הוא חתום ושמור גם כן כל מה שאדם מניח בילקוט הוא שמור דלכך נקרא ילקוט שקולט כל מה שאדם מניח בתוכו. ופתילך כנגד הקלע כי כאשר הפתילין עשויים בחוטים מעשה קלעים ומטך כנגד המטה שלקח דוד בידו והלך אצל הפלשתי עכ"ל:

*אמ"ה* כפי דברי המפרש ז"ל דרש פתילך שהוא ציצית ונכון שהוא מלשון פתיל תכלת ומה גם שהצצית הם פתילין. ולא ידעתי מנין בא בפי כל העולם דפתילך הם התפילין בקשתי ולא מצאתי ואולי משום דאותיות פתילך הם אותיות תפילך:

*אמנם* בגוף הענין נראה לומר דרמזה לו בשלשה דברים אלו אל תעלה על דעתך שכשם ששכבתי עמך כן אשכב באיש אחר הריני כאילו אני חתומה בחותמך שאין זר יכול ליקרב אצלי וזהו חותמך: ולענין מה שנוגע לך שזנית אל תעלה על דעתך כן משום שיש עליך ציצית והציצית מרחיק לאדם מלזנות וכדחז"ל גבי ההוא שהלך אצל הזונה וכיון שנתנו הצציו' על פניו פירש וכו' זהו רמז של פתילך. וא"ת וכל הגלגולי' הללו שגלגל הקב"ה לישכב אני עמך למה דע שהוא כדי שיצא מלך המשיח דצריך שיבא בדרכים מקולקלים כדי שלא יעכב הקיטרוג כנודע מחז"ל באורך. וזהו רמז ומטך כדי שיבא אותו שכתוב בו ויצא חוטר מגזע ישי לא יסור שבט מיאודה וכשיתגלה במהרה בימינו אמן ומטה האלהים בידו:

*סנהדרין* פרק חלק רבי יאודה בן בתירא היה מזרע המתים שהחייה יחזקאל:

*אמ"ה* יש ~ו~ויכוח גדול בין הראשונים ז"ל אם המתים בתחיית המתים זוכרים ממה שעבר עליהם כשהיו בזה העולם או יהיו כנפשות המגולגלו' שהיו בזה העולם ובחוזרם בגלגול אינם זוכרים כלל.

*ולע"ד* נראה דזוכרים כל מה שעברו בזה העולם משום שאמרו חז"ל שעומדים במומיהם כדי שיכירו' וכו' ומכאן נלמד שיזכרו כל מה שעברו בין אדם לחברו כדי שיתמ' עוד הדברים בזוכר' זה לזה מה עבר ביניהם כשהיו בעולם:

%% ענף יציאת מצרים

*מצות* עשה לספר ביציאת מצרים בליל פסח אנשי מעשה אינם ישנים שום שינה בליל פסח אלא נעורים כל הלילה ומתעסקים ומספרים בענין יציא' מצרים עד הבוקר. אסור לשיח שום שיחה עד אחר אכילת אפיקומן הנהגת האדם:

*לוחות* הברית יציאת מצרים היה כמו קדושין לישראל ותנינן האיש מקדש בו ובשלוחו זהו ועברתי בארץ מצרים ובשלוחו דכתיב וישלח מלאך ויוציאנו אבל מתן תורה הוי נשואין דוקא על ידי עצמו וזה אומרו פנים בפנים דבר ה' והתורה והמצות היו כתובה ולא ניתנה כתובה לגבות מחיים לכך שכר מצו' בהאי עלמא ליכא. בעולם הזה דוגמת אירוסין ומעין קדושין שהם סבלונות דבר מועט זה אור הלבנה החדש הזה לכם אבל לעולם הבא תהיה הלבנה כאור החמה והמשכילים כזוהר הרקיע אז ימסור הכתובה:

*יפה* תואר ויקח שש מאות רכב בחור מאותן שבאו ליוסף ללחם ומלן יוסף אמר פרעה ישראל נתגאו שיעמוד להם זכות מילה אף אנו נצא לנגדם בנימולין:

*וירא* ישראל את מצרים רוחניי ראו בעיניהם יפי שיש בהם חלק אלוה ממעל אבל ויראו העם זה ערב רב ר"ל יראו מפני ה' אבל לא ראו בעיניהם כישראל לפי שאין בהם חלק ממעל:

*מפרשים* ויסע משה את ישראל הסיען בעל ~כרחו~{כרחן} שלא יקחו עוד ביזת הים ויהא להם עושר גדול וישמן ישורון ויבעט:

*מדרש* גאולה העתידה תהיה על ידי משה ואליהו דכתיב ה' בסופה ובסערה יבא בסופה זה משה שהושלך לים סוף או שקרע לים סוף וסערה זה אליהו דכתיב ויעל אליהו בסערה השמימה:

*מפרשים* למה נשאר בעל צפון לפי שכל ע"ז שעבדו היו רק למזלות וכל מזל משפי' ושולט על שום דבר וחשבו שבעל צפון שולט על זהב כמו שא' מצפון זהב יאתה וחשבו שיראתם תבעה עלבונם על כסף וזהב שחלקו שלא כדין וז"ש רש"י ז"ל בשביל ממונם:

*מפרשים* חמשה טעמים על לא נחם אלהים דרך ארץ פלשתים חוץ מטעם המפורש בפסוק א' להטביע למצרים לים ב' להוסיף להם נחלת ראובן וגד ג' ללמד תחלה תורה ומצות ד' ליתן אמתן על הבריות ה' להורות חיבתן בפני האומות שוה' הולך לפניהם:

*שם* לפי שאמר עבדו את ה' וברכתם גם אותי השוה עצמו לכבוד המקום לכך הוטבע בים. ובמפרשי' בשביל שאמר ה' הצדיק זכה לקבורה:

*במדרש* היו בין המצרים בעלי כשפים וכשראו שהוטבעו בים פרחו באויר נגד השמים ובא גבריאל והכה על קדקדם ונפלו לים וז"ש צללו כעופרת במים אדירים:

*חן* טוב פ' שלח לך סוס ורוכבו רמה בים במדרש אמר הסוס ראה מה בים וכו' קשה לפי זה מאי רבותיה שאמרו חז"ל ראתה שפחה על הים הלא אפי' הסוס ראה אלא י"ל מה שראה הסוס אינו קאי על השכינ' רק קאי על שר של מצרים ז"ש רומו של עולם בים ר"ל מלאכי מעלה נקראים כך בגמרא דמנחות:

*כלי* יקר למה אמר אשר הוצאתיך ולא אמר אשר בראתיך שהוא חידוש יותר אלא נוח לו לאדם שלא נברא:

*אמ"ה* בענפים אחרים כתבתי טעמים אחרים:

*בסדר* עולם ביום ט"ו ניסן נתראה השכינה בסנה ודבר עם משה שבעה ימים רצופים ובסוף השנה ההוא יום ה' י"ד ניסן שחטו ישראל הפסח ובליל' הבאה היתה מכת בכורות. וביום ו' ט"ו בו יצאו ישראל ממצרים בשלשה ימים הלכו לסוכות ולאיתם ולפני פי החירות. בד' ויוגד למלך מצרים כי ברח העם. בה' וששי רדפו מצרים. לילה נכנסו ישראל בים ואחריהם המצרים שנטבעו. יום ה' בבוקר שהיה יום ז' ליציאת מצרים ואחרון לפסח יצאו ישראל מהים וראו המצריים נטבעים ואמרו שירה והלכו למרה ושם קבלו ע{ו}ד עשרה מצות והלכו לאלים ומשם למדבר סין הוא אלוש ושם הגיעו יום א' ט"ו אייר. ועד יום ההוא אכלו עוגות הבצק שהוציאו ממצרים שהיו ס"א סעודות:

(אמ"ה במדרש שיר השירים על פסוק הגידה לי אומר ס"ב סעודות) ואז קבלו מן ושלו ועמדו שבעה ימים וקבלו את השבת והבאר. ונלחמו עם עמלק. משם נסעו יום ראשון ראש חדש סיון ובאו למדבר סיני ומצאו עליו ענני הכבוד. ומשה עלה יום שני לחדש בהשכמ'. ובו ביום בא לעם. ובהשכמת יום שלשה לחדש עלה להר להגיד דברי העם. ואז צוהו לך אל העם וקדשת' היום ומחר והיו נכונים ליום השלישי שהיה יום ששי לחדש שהיה יום שבת והיה בו קול שופר ונגש משה אל הערפל וקבל עשרת הדברות. והעם שמעו אנכי ולא יהיה לך ואחרי הדברות נתקבצו זקני העם ואמרו למשה דבר אתה עמנו ומשה נגש אל הערפל ויעמדו העם מרחוק ונאמר להם אז אתם ראיתם כי מן השמי' דברתי עמכם ופרשת משפטים ופרשת הנה אנכי שולח מלאך: ואחר שירד משה ללמ~ו~ד את העם בא לו דבור ואל משה אמר עלה אל ה' שרוצה לומר שאחרי רדתו יעלה פעם אחרת וכן עשה והכהנים ושבעים איש עמו: וישתחוו מרחוק ונגש משה לבדו. והעם מצפה שובו וירד משה ויספר לעם כל עשרת דברות וישראל השיבו כל אשר דבר ה' נעשה: ואז משה כתב על ספר כל אלו הדברים. וכל זה היה יום ששי שהיה יום מתן תור' עד הערב וביום ז' השכים ובנה מזבח תחת ההר וי"ב מצבות כדי להכניס ישראל בברית הדם ושלח הנערים לעשות הזבחים וקודם קיבול הברית לקח משה הספר תורה שכתב ביום ו' שעבר ויקרא באזני העם לראות מה חשבו בלילה שעברה. והשיבו כל אשר דבר ה' נעשה ונשמע. ואז לקח משה את הדם ויזרוק על העם ותכף עלה כמו שנצטוה ויהי משה בהר ארבעים יום. בי"ז בתמוז ירד ושבר הלוחות וביום י"ח עלה לבקש רחמים ועמד מ' יום אחרים. והקב"ה נתרצה לו וצוה לפסול הלוחות שניות. ועשיית המשכן ירד כ"ח אב ופסל השני לוחות ועלה כ"ט אב ועמד שם ארבעים יום שלשיים ונתנה לו התורה פעם שניה וירד יום עשירי תשרי שלזכרון נעשה יום כפור וצוה עשיית המשכן ואמרו חז"ל במסכת תעני~ו~ת שהשכינה שהתה בהר ממתן לוחות ראשונות עד השנייות שהיה צום כפור וגם שהתה עד יום שהוקם המשכן שהיה ראש חדש ניסן ואז זזה משם וישבה על הכפרת ושם באהל נתנה תורה שבעל פה. יום ראשון כ"ג אדר התחילו שבעה ימי המלואי' שהיה משה מעמיד המשכן בבוקר בכל יום ומקריב עליו קרבנות ובערב מפרקו. וביום ח' שהיה ראש חדש ניסן העמידו ולא פרקו ובו ביום נכנסו אהרן ובניו לכהן ובו ביום התחילו הנשיאים להקריב ומתו נדב ואביהו. בשנ' השנית ליציאת מצרים ראש חדש אייר נאמר שאו את ראש והיא פרשה במדבר ונשא י"ד אייר נעשה פסח שני הרי שעמדו במדבר סיני י"א חדשים ועשרים יום. ב' אייר נעלה הענן ונסעו ישראל ממדבר סיני ועלו לקברו' התאוה ועמדו שם ל' ימים ואח"כ הלכו לחצרות ושם עמדו שבעה ימים להסגר מרים: ביום כ"ה סיון הגיעו למדבר פארן. וכ"ט בו שלח משה מרגלים וישובו מיום ארבעים יום והיה ט' באב ואז נגזרה עליהם מיתה במדבר. ותיכף היה תלונות קרח. והלכו י"ט שנים נדים ונעים במסעות המדבר כנראה מפרשת מסעות וי"ט שנים ישבו בקדש ברנע עד שהיו להם שם מ"ב מסעות. יום ראש חדש ניסן שנת ארבעים ליציאת מצרים באו מדבר צין היא קדש ותמות שם מרים עשרה בו ותקבר שם ואז שלח משה מלאכים מקדש אל מלך אדום. ואחר ג' חדשים באו אל הר ההר ושם מת אהרן באחד באב ויבא הכנעני ללחום וחזרו ישראל לאחוריהם ז' מסעות ובמסעות ההם נלחמו עם סיחון. ויהי בשנת מ' ליציאת מצרים בראש חדש שבט עד ו' אדר פירש משה התור' לישראל ששה בו נאמר למשה הן קרבו ימיך למות: שבעה בו אמר משה לישראל בן ק"כ שנה אנכי היום וביום ההוא מת. ומן המן שלקטו ביום ההוא אכלו עד י"ו ניסן. והעם עלו מן הירדן עם יהושע ביום י' ניסן:

*שפתי* כהן טעם אני ולא מלאך כי היה צריך לעשו' דין למצרים ורחמים לישראל ואין מלאך אחד עושה ב' שליחות:

*יד יוסף* הדם היה על המשקוף ועל שתי המזוזו' כמין חי"ת ר"ל חיים לישראל:

*אמ"ה* או רצה לרמוז כבר עם זה הושלם ונתקן חטא אדם הראשון כי הוא חטא בע"ז ג"ע וש"ד וע"ז תקנו במה שלא שינו את שמותם כדרז"ל ורוב שמות הגוים של ע"ז הם ג"ע תקנו על שגדרו מהעריות כדרז"ל על פסוק גן נעול וכו' ש"ד תקנו בדם המשקוף ועל ב' המזוזות והיה צורת ח' לרמוז נשלם תיקון חטא א"ה.

*מפרשים* ז"ל לפי שפרעה לווה לישראל לכך לא תתעב מצרי:

*כלי* יקר לפי שאמ' החדש הזה לכם שלא יטעו ח"ו שמזל טלה המשמש בחדש ניסן הוא ממש ח"ו לכן צוה הקב"ה ויקחו להם שה לשחוט הטלה להורות שאין בו ממש:

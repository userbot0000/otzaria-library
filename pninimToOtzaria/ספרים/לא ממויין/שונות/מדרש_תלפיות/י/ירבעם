%% ענף ירבעם

*זוהר* חדש דף ל"א ע"ג דפוס ויניציא אמר רבי ברכיה הקב"ה אמר לפמליא של מעלה ריחו של ירבעם עולה לפני ואני רוצה לסלקו מן העולם עכשו שיש בו ריח אמרו לפניו רבש"ע אתה דיין אמת אם עכשו הוא כך כ"ש כשיתגדל אמר להם הקב"ה גלוי וידוע לפני שיעשה הרע בעיני אמרו לפניו אם לפניך גלוי לנו ולפני העולם מי גלוי וכו' אחר שחטא אמר לפני טוב היה שימות כשהיה נער והיה מטטרון לומד עמו וכו':

*אמ"ה* קשיא לי טובא שאע"פ שימיתהו הקב"ה בעודו נער לא היה פתחון פה לעולם לפי שיאמרו הוא מאותם שהן בקדושיו לא יאמין כדאמרינן בפ' א' דמס' חגיגה וכו' ור' בון יוכיח שמת נער וא"כ למה השגיח הקב"ה לדברי המלאכים ולא המיתו וצ"ע:

*זוהר* חדש ירבעם בן נבט כשהיה קטן ולא היה בו חטא אמר הקב"ה למלאך המות להביאו מיד באו מלאכי השרת ואמרו ה' אדונינו מה אדיר שמך בכל הארץ ר"ל מה שהוא שמך דהיינו התורה הוא אדיר בה והוא צדיק ובזכותו יבא לנו שפע אמר הקב"ה מאחר שרצונכם שלא ימות אני מניחו וכשחטא ועשה שני עגלים והחטיא את ישראל אמר הקב"ה למלאכים כל שפע שנתן לכם בראשונה נהפך לזוהמא טוב היה יותר שימות כשהי' נער והיה מטטרון לומד עמו מיד הצדיקו להקב"ה ואמרו צדיק אתה ה' וכו' שמע מינה תלת שמע מינה צדיק בזכותו בא שפע למלאכים ושמע מינה כשחוטא אח"כ נהפך הכל לזוהמא. ושמע מינה נער שמת מטטרון לומד עמו:

*אמ"ה* ממאמר זה מוכח שהקב"ה יודע תכלית האדם אם צדיק ואם רשע שהרי רצה להמי' לירבעם קוד' שימות חייב אלא שאין ידיעתו מכרע' כדהרמב"ם ז"ל:

*אך* קשיא לי טובא שבעבור מה שדברו המלאכים הניח הקב"ה לירבעם למות חייב שחטא והחטיא את ישראל וי"ל אע"פ שחטא כבר אמר ליה הקב"ה חזור בך ואני ואתה ובן ישי נטייל בג"ע הרי הבחירה בידו לחזור אם היה רוצה ובזה מתיישב למה לירבעם דוקא אמר ליה הקב"ה חזור בך יותר משאר החוטאים אנשי שם שהיו אלא כיון שרצה לסלקו קודם שיחמיץ ובעבור דברי המלאכים הניחו והחמיץ לכן הדין נותן לחזור עליו שיחזור משום שהוא כביכול גרם שהחמיץ על שלא סילקו בעבור דברי המלאכים כמדובר:

*זוהר* ויקרא עמוד כ"א העגל שעשה ירבעם הגין קצת עליו יוסף במה שזכה למדת השור:

*ירושלמי* דע"ז דף ל"ט ע"ב מה עשה ירבעם עשה שני עגלי זהב וכתב על ליבן והרגוך:

*אמ"ה* דורשי רשומות דרשו דיש לירבעם חלק לעולם הבא כאומרם חז"ל במס' סנהדרין והנה יש מקום לבקש על ירבעם זכות כי לא העיז פניו לעבוד ע"ז באו' שבע"ז יש בה ממש ח"ו כסבורם אומות העולם אך עשה כן מיראת המות כדכתיב ושב לב העם הזה אל אדוניהם אל רחבעם והרגוך כאילו אומרי' אם תעלה לירושלים והרגוך וזה הסבה שהכריחו לעשות כך ולעולם לבו שלם באלהי אמת ופירש אדוני אבי זצ"ל דבמלת והרגוני יש זקף גדול שניגון הקריאה מורה על התמיה ברעד ובפחד לרמוז שהי' נפחד מהמות מאד וזהו טעם עשות העגלים ולא מלבו וסבר דיעבור ואל יהרג ודי במה שלבו שלם עם הקב"ה וטוע' היה בדין ויראת המות גרמה לו אך נתגדל חטאו כיון שהעם טעו אחרי ע"ז ונמצא שחטא והחטיא אך הוא צדיק גמור בינו לבין המקום והענין פרשתיהו באורך בענין הפוסקים מעשיית העגלים בחיבור שחברתי על ולא עוד אלא:

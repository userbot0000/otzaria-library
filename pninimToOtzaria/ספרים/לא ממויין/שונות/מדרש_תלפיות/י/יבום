%% ענף יבום

*עשרה* מאמרות פרק ג' סימן י"ב דף ס"ב ע"א תלמידי חכמים צדיקים שנזקקים לנשותיהם בקדושה ובטהרה ואין ולד נוצר מאותה טיפה כגון שהן זקנות או ילדות או עקרות או אילונית ואפילו שניהם טומטומים כמו שהיו אברהם ושרה קודם שינוי השם הנה מלבד היות במצות נחת רוח מהקב"ה לכנסת ישראל הנה מחשבה טובה הקב"ה מצרפה למעשה וזיווגם שמור לאחר זמן למי שצריך ואין לו תקנה דהיינו מי שמת בלא בנים שצריך לגואל ואין לו אח שיגאלנו או יש לו אח ואינו מיבם אלא חולץ הקב"ה מזמין לו גואל אפילו זקן ומוליד בן לגואלו כמו בעז שהיה בן פ' שנים ולקח את רות ומיד שקיים המצוה מת למחרתו:

*עוד* שם אם המת היה כמו בן עזאי שידע בנשמתו  שכבר השלימה חוקה והעמידה בנים ולא נברא' עתה אלא להגדיל תורה כמו שאמר נפשי חשקה בתור' אם כן לא היה אחיו צריך ליבם אשתו ולהקים לו זרע שהרי נשמתו כבר העמידה בנים. אז כשאחיו מיבם אשתו הקב"ה מצרף מחשבתם הטובה למעשה ומתקנים למי שמת ולא הניח אח ליבם את אשתו או שאין אחיו רוצים ליבם:

*והא* דמית בלא בנים דהוא פגים ושמא קדישא לא שריה עליה ולא עאלין ליה בפרגודא ודמי לפגימת המזיקין: זוהר בראשית:

*ובזוהר* בראשית רבי חייא שאיל האי מאי דאיהו תלמיד חכם ונשא אשה ומת בלא בנים מהו לעולם הבא והשיב ר' יוסי תורתו וקדושתו מגינין עליו שהוא בן העולם הבא ואם הוא כגון רבי יוחנן דהוו ליה ומתו וכגון רבי חזקיה דהוה עקר עלייהו כתיב כה אמר ה' לסריסים וכו' טוב מבנים ובנות וכו' אמר ליה רבי יוסי ודאי שפיר הוא שתלמיד חכם שמת בלא בנים מכל מקום נוטל חלקו בעולם הבא אלא שיש לשאול אם אשתו צריכה יבום ואי תימ' דצריכה הרי הוא בחנם שהרי בלא זה יש להם מנוחה בעולם הבא. והתשובה שם לעולם צריכה יבום כי לפעמים מת אחד בלא בנים ואין לו אח ליבם אשתו יש לו תקנה ביבום זה שמייבמי' אשת התלמיד חכם זה.

*מדרש* רות אמר רבי זירא מצות יבום משובח והמקיים מצות יבום לשמה גדול הוא כיחזקאל הנביא. עוד אמרו שם גדול{ה} מצות יבום שהמקיי' אותה לשמה נעשה שותף להקב"ה דכתיב לא יכרת שם המת וכתיב לא יכרת כל בשר:

*ציוני* אמר רבי חנינא המקיים מצות יבום לשמה גדול מיחזקאל הנביא ואמר ר' חידקה נעשה שותף להקב"ה. ובתיקונים תיקון מ"ז נעשה אדם וכו' אם מקיים מצות יבום וחליצה איהו בצלמנו כדמותינו ואם לאו לא:

*טעם* מצות היבום נורא מאד ומפלא מאד ירמוז לסוד העיבור וסוד העיבור אסור לכותבו בבאורו פן יכשלו בו בני אדם: הרב ריקנאטי ז"ל:

*חזקוני* קודם מתן תורה כל הקרובים מיבמין ואפי' 	אביו של מת:

*אמ"ה* טעם היבום באחים. משום שנפש המת משמח' לבא בתוך קרוביו יותר מלבא באחרים ולכן צוה הקב"ה לאח ליבם אשת אחיו כדי לעשו' נחת רוח לנפש המת שיבא תוך קרוביו ואם אין אחיו מיבמה לא מפני זה נמנעת נפש המת לחזור לבא בזה העולם אלא שיש לה צער שלא באה בתוך קרוביו כמו שפירש רבינו בחיי ז"ל: ובזה נראה דמזה הטעם כתב רחמנא במצוה זאת ואם לא יחפוץ וכו' דקשה דלמה אינו מכריחו שיקחנה ותלה המצוה בבחירתו אם יחפוץ או לא יחפוץ אלא הוא אשר דברנו שכיון שאין תלוי ביאת נשמת אחיו בעולם בלקיחתו שאע"פ שלא יקחנה באה באחרי' כמדובר אלא דקאמר רחמנא שיקחנה אחיו משום שיש לה נחת רוח יותר בבואה בקרוביו לכן אמר הקב"ה ואם לא יחפוץ שיחלצנה אבל אם היה תלוי ביאת הנשמה אם יקחנה אחיו דוקא בודאי שהיה מכריחו שיקחנה ולכן כתב במצוה זו דוקא ואם לא יחפוץ ודוק. וכיון שטעם היבום באחיו משום שיש נחת רוח יותר לנשמת המת לא' בקרוביו לכן לא היו מקפידין קודם מתן תורה היות היבום דוקא באחיו וכל הקרובים היו מיבמין ואפילו אביו של מת כדברי החזקוני ז"ל כי היו הולכים אחר טעמו של דבר ובזה כיון שהיה קרוב מאיזה צד היה מיבם אך גזרה חכמתו יתברך שיותר משמחת על ידי אחיו מבאחרים ולכן אמר שאחיו דוקא יהיה היבם ואם לא יחפוץ יצא לחוץ:

*צפנת* פענח כתיבת יד דף ע"ב ע"א: בענין היבום דע שיותר יש לו זכות לאח המיבם או לקרוב יותר מן המת עצמו ואם לא רצה האח ליב' בודאי עונו ישא והאח ממקום אחר ישלח שלומיו. ועל כן צותה התורה בחליצה שכמו שיש מנוחה למת ביבום גם יש לו מנוחה בחליצה שאז חוזר ומוליך בעצמו: וזהו סוד הצדיקים במיתתם הם מולידים ואותו האח שאינו רוצה ליבם הקב"ה מזמין לו בן רשע במקומו של מת וזהו סוד והוליד בן פריץ אבל אחיו אם הוא צדיק הוא מוליד פרי בעולם העליון וזהו סוד על הגאולה ועל התמורה אם קיים אחיו מצות היבום זו היא הגאולה ואם לאו התמורה שיתחלף ויוליד ממקום אחר וזהו שלף איש נעלו ונתן לרעהו כלומר שלף ממנו המצוה ונתן אותה לחבירו והוה ליה כאילו קצץ הענף ונטע אותו במקום אחר ועל כן אמרו חז"ל מצות חליצה קודמת למצות יבום כלומר יש לו קדימת ממעלה שהקב"ה חס עליו ויטע נפשו במקום אחר יותר מעולה אמנם בודאי קלון גדול הגיע לאחיו וזהו סוד וירקה בפניו ואחז"ל רוק הנראה לענים. ועוד גדולה מזו שהקב"ה מודד לו מדה כנגד מדה שיכרת זרעו וזהו וחלצה נעלו כמו שהוא הניח אחיו יחף בלי מנעל והוא רמז לנפש גם כן הוא ישאר יחף בלי מנעל:

*אמ"ה* כיון שיש מנוחה למת גם בחליצת כמדובר זהו הטעם שתלה הקב"ה מצוה זאת בבחירת האדם כדכתיב ואם לא יחפוץ וכו' שכיון שאינו מאבד המת בחליצה כמדובר שהקב"ה שולח שלימות ממקום אחר לכן צוה שתתיבם שיש שמחה למת יותר לבא בתוך קרוביו אך אם לא יחפוץ יחלוץ אמנם אם היה מגיע למת חסרון שלימות בחליצה לא היה כותב ואם לא יחפוץ כי אם היה מכריחו ליבם. ובזה נחה שקטה קושית המפרשים ז"ל למה דוקא מצוה זאת תלה אותה ברשות האדם באומרו אם לא יחפוץ וכו':

*מקובלים* ענין מצות יבום כי בעלה הראשון הניח בה רוחו ובעל השני גם כן הניח רוח באשה זו ממילא ב' רוחות אלו מריבות תמיד ומקשקשין במעי~ה~ האשה זו ולכך או גרושין או מיתה אבל כשהוא אחיו אז באו השני רוחות מאילן אחד ויקרא שני המת מזרע הב' אז שלום ביניהם:

*עשרה* שאלות נכבדות בענין היבום בספר נשמ'  חיים דף קנ"ו:

*שאלה* האחד אם אשת האח אסורה לו בכרת למה היה התיקין הזה. מהייבם בדחיית איסור הכרת אם היה אפשר באחד משאר הקרובים שאין אשתו אסורה עליו:

השאלה הב' אם נפש המת תשוב לימי עלומיו על שבטל מצות פריה ורביה קשה כי למה יביאו אותו לידי נסיון בגוף א' אשר בשגם הוא בשר יוכל לעבור על כריתות ומיתות בית דין ולחייב יותר את נפשו:

השאלה הג' כי מה טעם לחרדה הזאת ולהשיא את יבמתו הלא יותר בקלות להביא את אחיו באשתו ממש ולא באשת אחיו:

השאלה הד' אם לא קיים מצות פריה ורביה כי אם מי שיש לו זכר ונקבה אם כן למה לא צותה התורה כי מי שלא יהיה לו בן כי אם בת תתיב' אשתו:

השאלה הה' אם אירע שאשת האח מן היבם ילדה בת מה תהא על נפש המת אם יתגלגל באש' או לא:

השאלה הו' אם כונת היבום להקים שם המת נשאל נא אם היבמה לא ילדה כלל מה תהיה מנפש המת:

השאלה הז' אם הניח אשתו מעוברת וילדה והולד חי שעה אחת ומת למה אין אשתו מתיבמת:

השאלה הח' למה מצות היבום היא בבכור כדכתיב והיה הבכור וחז"ל אמרו לא בכור אלא גדול:

השאלה הט' כבר ~גזרה~{גזרו} חז"ל סריס לא חולץ ולא חולצים לאשתו וקשיא דבשלמא אינו מיבם לפי שאינו בר הקמת זרע וכיון שאינו מיבם אינו חולץ אלא אמאי אין מיבמין את אשתו ולמה אמרה תורה ולא ימחה שמו בישראל פרט למי ששמו מחוי:

השאלה הי' אם לא הוליד היבם אלא בן א' כפי הנחתינו אינו לו אלא לאחיו ואם כן נמצא שהוא מת בלא זרע ולמה לא תתיבם אשתו. אלו הם השאלות הנופלו' בענין היבום ואני אפרש הדברים האלו באופן יותרו הספקות כלם כפי מה ששמעתי וקבלתי מפי סופרים ומפי ספרים:

*אשיב* על ראשון ראשון ועל אחרון אחרון ואומר לשאלה הראשונה מדוע היה התיקון באח בדחית אסור כרת אומר אני שהטעם הוא לפי שהאח הוא היותר קרוב ואח לצרה יולד ונשמות שני אחים חשובו' כא' וכן איתא במדרש הנעלם שנפשות נדב ואביהו חלו שתיהם בפנחס בשעה שהרג את זמרי ועונש הכרת אינו אלא באשת אח שיש לו זרע וכפי זה הם ב' נושאים מתחלפים:

לשאלה השנית דמה תועלת להביא הנשמה פעם אחר' בנסיון אומר שכבר הגדתי לך ~שמצוה~{שמצות} פריה ורביה הוא עמוד שכל העולם עומד עליו ובזוהר תנינן מאן דאפיק גרמיה בהאי עלמא מכללא דאדם (פירוש שלא נשא אשה שאין נקרא אדם אלא זכר ונקבה) לבתר כד נפיק מהאי עלמא לא עייל לכללא דעלמא דאתי דאיקרי גופא קדישא אלא באינון דלא אקרו אדם כי בלי ספק האיש הנכר' בלי בנים עונותיו חדשים או ישנים גרמו לו ולמען לא תאבד נפש ~צוח~{צוה} לאחיו הגדול שהוא גואלו הקרו' אליו ליבם כדי שתשוב נקיה מכל סיג ותשוב {אל} האלהים אשר נתנה:

לשאלה השלישית דמה טעם באשת אחיו ולא באשתו ממש אומר שטעם חזרת האח באשת האח הוא לפי שהמת רגיל באשת חקו ובאהבת' ישגא תמיד ואהבת' קשורה בנפשו ותמיד מחשבתה בו ולכן בהיות' בת זוגו היא כלי יותר מוכן לקבל את נשמתו:

לשאלה הד' אומר שהסבה שלא צותה התורה שתתיב' אשתו כשהניח בת היא היותו מתוקן כשיש לו זרע או זרע הזרע כי אז חוזר ונדבק ונקשר בזרעו אפילו שלא תהיה אשתו ולכן לא היה מן הצורך להתי' כענין ערו':

לשאלה הה' דאם ילדה היבמה בת מן היבם מה תהא על נפש המת. אומר האם הוא צדי' הבת תחזירהו על ידי זרעה ואם יש לו עון שיחייבו להתגלגל באשה הא קבל עונשו:

לשאלה הו' אומר שאפילו לא ילדה היבמה כלל יתתקנו על ידי הקרובים כי נוכל לחשוד שלא היתה שם בשעת הזיווג הכונה צריכה להמשיך נפש האח ואם היתה שם כונה רצויה נוכל לשפוט שעקרה היא או הוא עקר או חולי נולד בהם ומי יודע אם ימסר לגלגולים אחרים יותר קשים מהן אם בהמה אם איש:

לשאלה הז' אומר שזה הענין דומה למי שקיים פריה ורביה ומתו בניו אחריו שכיון שזכה ונכלל בצרור החיים את ה' אלהיו שוב אין מורידין אותו ומוציאין אותו ממחיצתו. וכן הכא כיון שזכה שעה אחת לזרע שוב אין מחזירין אותו בשביל עון זה ובגלל הדבר הזה אין אשתו מתיבמת:

לשאלה הח' השיב שכבר ידוע הוא שענין הגלגול הוא מצד החסר וכמו שנאמר וחשב מחשבות לבלתי ידח ממנו נדח ועל ידי החסד נמשך הנשמה אצל אשתו ואחיו וכן הגדול רומז למדת הגבורה ולכן המצוה הוא בגדול וקרי ליה בכו' שכן המד' הוא בכור לבני' שהראשון לבנין הוא:

לשאלה הט' מענין הסריס אומר שאפשר שיתוקן על ידי קרובים אחרים כי היא אינה כאשתו ממש כי אינה אשת חקו והוא לא ידע' ולכן אין ראוי להתיר בעבורה אשת האח שהיא כענין ערוה:

לשאלה הי' אומר שבזה היה טועה אונן בהיותו חושב כי הזרע היה לאחיו כמו שכתוב וידע אונן כי לא לו יהיה הזרע: אבל זה אינו אמת יען לא נקרא הבן זרע אחיו אלא הוא בעצמו ובכבודו הוא שחזר בעול' וא"כ הרי הוא בנו ואחיו וככר יש לו זרע ואם היבם עצמו צריך לחזור בגלגול זה שהוא בנו ואחיו יחזירנו ועם זה ייותרו בקיצור המבוקש ממני כל השאלות כלם עכ"ל:

*אמ"ה* עיין בספר הקנה בענין היבום ותמצא מרגוע לנפשך בקצת השאלות האלו:

*מדרש* רות שלף איש נעלו וכו' אמר רבי חנינא המקיים מצות יבום לשמה גדול מיחזקאל הנביא. ואמר רבי חידקא נעשה שותף לו להקב"ה:

*אין* דורשים בעריות בשלשה כי אם באנו לומר טעמי  תורה לפעמים יבא לידי היתר כגון אדם לאחר מיתת אשתו יכול ליקח אחות אשתו אע"פ שיש לו בנים מאשתו הראשונה אבל האשה לא תוכל להנשא לאחי בעלה כשיש לה בנים מבעלה אבל כשאין לה בנים מבעלה הראשון אז תתיבם:

*כי* הטעם אם היית אומר בשיש לה מבעלה בנים תתייבם אם כן היה קלקול לאחי המת. כיצד כשאדם לוקח אשה שיש לה בנים מנכרי אם יעשה שום דבר רע לבנים יעמור זקנם או אחי אביהם ויהי' ~אפטרופיס~{אפטרופוס} של יתומים. אבל אם היה אדם מותר לקחת אשת אחיו כשיש לאחיו בנים לא יהא זקנם מערער כי בנו אהוב לו יותר מבן בנו וכן אחיו אוהבים לאחיו מבני אחיו לכך אסרה תורה אשת אחיו כשיש להן בנים ממנו: ולכך אמרו רבותינו אין מורידים קרוב לנכסי קטן ואם היה כתוב בתורה שאסורה לו בשביל טעם זה היה אומ' האב המייבם אקח אשת אחי שיש לה בנים מאחי על מנת שלא ארד לנחלתו ולבסוף ירד ועוד אחים מן האם גזרה אטו אחים מן האב והיה בא לידי היתר. ס' החסידים סימן תקי"א:

*אמ"ה* קשה אי משום טעם זה אסור ליקח אשת האח כשיש לה בנים מאחיו משום שלא יהיה מרחם על היתומים לפי שהאב אוהב את בנו יותר מבן בניו הלא אביה של אשה ואחיה יעמדו לתבוע על היתומים אם יעשה עמהם רעה וי"ל שלעולם מצד האיש גבורים עוד:

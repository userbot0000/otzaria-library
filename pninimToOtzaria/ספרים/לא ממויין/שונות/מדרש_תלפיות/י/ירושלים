%% ענף ירושלים

הרמב"ם ז"ל ירושלים כלה קרויה מקדש ושאר ארץ ישראל קרויה מדינה:

*ספרי* ריש פרשת דברים עתידה ירושלים להיות מגעת עד דמשק ועתידה ארץ ישראל להיות מרחבת ועולה מכל צדדיה וכו':


*מסכת* כתובות פרק שני הכל מעלין לארץ ישראל ואין הכל מוציאין וכו' פירוש כל בני ביתו אדם כופה לעלות לירושלים ואפי' מנוה היפה לנוה הרעה ואפי' מעיר שרובה ישראל לעיר שרובה גוים ואף האשה כופה בעלה לעלות ולדור שם ואם לאו יוציא ויתן כתובה. ובהגהות פסקי הרב מרדכי ז"ל סוף מסכת מכות כתב רבינו חיים כהן ז"ל בתשובה דהני מילי בימיהם שהיה שלום בדרכי' אבל עכשו שהדרכי' מסוכנים אינו יכול לכופה דהוה ליה כמו חפץ להוליכה למקום גדודי חיות ולסטים ואפילו יעמיד לה ערבים מגוף וממונו דערבין ערבא צריך עכ"ל: עוד כתכו התוספות בסוף פרק זה שזה אינו נוהג בזמן הזה דאיכא סכנת דרכים והיה אומר ר' חייא דעכשו אינו מצוה לדור בארץ ישראל כי יש כמה מצות התלויות בארץ וכמה עונשין דאין אנו יכולים ליזהר בהם ולעמוד עליהם ע"כ:

*ארץ* כנען היא אמצעית כל הישוב וירושלי' באמצע אקלים שלישי וארבעה אקלימין שלימי' לצד הצפון אכן האקלימין אינן שווין ברוחבם הראשון לצד הדרום ארכו ממזרח למערב ורחבו ת"מ פרסאות ורוחב השני ת' ורוחב השלישי ש"ן ורוחב הד' ורוחב הה' רל"ה ורוחב הששי ר"י ורוחב השביעי קס"ה:

*ועתה* תדקדק ותמצא כי שני האקלימין הראשונים וחצי השלישי יעלו החשבון אלף ופרוטרוט וכן בד' האחרונים וחצי הג' עולה ופרוטרוט. גם הודיעך כי ראיתי בספר המגיסטי מגיד על פרטי המקומות אשר בכל אקלים עד שאמר הוצל באמצע אקלים רביעי ואמרו חז"ל הוצל לא חזייא חבלי משיח ויתכן היותו חביב על היותו עומד באמצע אקלים אמצעי: מסכ"י.

*החדש* הזה לכם ראש חדשים וכו' דע כי בכל פרס ומדי וכשדים סמוכים וידוע לנו מפי קדמוננו כי שמות החדשים שמותם של כשדי' הם ושמות י"ב מזלות על כוונתם נתחברו מזה ידענו כוונתם אם ראית ספריה' כי לא חלקו את ימי השנה רק לי"ב חדשים כל חדש לשלשים יום ועשרה שעות וחצי שעה שהם לשנה שלש מאות וס' וחמשה ורביע יום או פחות מעט ובדרכיהם הלכו חכמי ישמעאל ואדום והודו והוא מאמר רז"ל חכמי אומות העולם מונין לחמה וראיתם במנין החדש הזה לכם מימי' ימימה כי הוא שנת החמה ההולכת אחר הימים ולא שנת הלבנה כי אין חידושה בשנים רק מידי חדש בחדשו עד היותה נסתרת וחוזרת ומתחדשת והלבנה אין לה התחדשות לכל שנה וכן לחמה אין לה התחדשות לסוף חדש. ואמר הפרסי הזה כי גם כוונת תורתינו למנות מועדי ישראל לחשבון החמה וראייתם מימים ימימה כי תנועת היום היא על פי החמה. גם אמרו למועדה ר"ל בזמן קציר העומר שהוא תלוי בחמה בנטותו בצד הדרום והזכיר בענין המועדים בחריש ובקציר תשבות כי הם תלוים בהלוך החמה ולא דבר נכונה כי אין לשמש חדש כלל. ועתה בא לפרש מה יקרא חדש הוא מקום התחברות השמש אל הירח בקירוב והוא לסוף כ"ב י"ב תשצ"ג ויש הפרש גדול בין דבר השמש לדבר הירח כי השמש יסוב גלגלו תנועה טבעית בשס"ה יום ורביע ושונה וחוזר חלילה ולכן נקרא שנה:

*עתה* אפרש לך סדר קדמונינו בחדוש החדש על פי קבלת' האמתית ידענו כי מהלך הלבנה בגלגלה בנקודה ידועה כנגד גלגל המזלות עד שובה אל הנקודה עצמה אשר יצאה משם הם כ"ז ימים ושליש. כבר ידוע כי כל גלגל נחלק לש"ס מעלות ומהלך אמצע הירח ביום א' י"ג מעלות ועש{ר}ה חלקים ומ"ח שניות וכאשר תדקדק תמצא שלסוף כ"ז יום ושליש ישלם לה תהלוך ש"ס מעלו':

*והנה* נחשוב כי התחברה הלבנה עם השמש בתחלת  ניסן בראש מזל טלה הנה בשוב הלבנה שם לסוף כ"ז ימים ושליש לא מצאה השמש שם כי כבר הלך השמש באותם כ"ז ימים ושליש כ"ז מעלות. ודע כי מהלך החמה בכל יום נ"ט חלקים וח' שניים ס' חלקים הם מעלה א' ס' שניות הם חלק א' הרי בסוף כ"ז ימים ושליש כבר קדמה החמה אל הלבנה כ"ז מעלות כי מהלך השמש והירח בגלגל המזלות ממערב למזרח תנועה טבעית הפך גלגל העליון הוא התשיעי שמני עם תנועה הכרחית ממזרח למערב:

*והנה* הלבנה הלכה הכ"ז מעלות אשר קדמת' החמה בשני ימים וקרוב לחמש' שעות שהרי מהלכה ליום י"ג מעלות ועשרה חלקים הרי ל"ב ימים כ"ו מעלות ושליש הרי לנו כ"ט וח' שעות שלמעלה. ועוד הלך השמש באלה השני ימים שני מעלות וכבר ידוע כי מהלך הלבנה שעה אחת לג' חלקים הרי בכ"ט ימים וי"ב שעות ותשצ"ג חלקים לחשבון דק התחברו המאורות וזה יקרא חדש ואז ראוי לקדשו:

*בנה* בניתי בית זבול לך בית מכוון כנגד זבול ופסוק מלא מצינו ירושלים הבנויה כעיר שחוברה לה יחדיו וזהו סוד הלשון בירושלם ירצה בשם ירושלם המורה על שנים כלשון עינים אזנים וכיוצא בהם ואות יו"ד שחסר הוא בית המקדש של מעלה היא ה' אחרונה שבשם ולכך תמצא חמשה ירושלים מלאי' במקרא לרמוז כי הה"א חוברה לה בזמן השלמות. רבינו בחיי ז"ל פ' חקת דף קפ"ח ע"ד:

*אמ"ה* נראה לי שנקרא ירושלים על שם שהיא ירושה לישראל לעול' ואע"פ שעכשיו בגלות מסורה ביד גוים סוף סוף עתיד הירושה לחזור לבעליה וזהו ירושלים לשון ירושה וגם נוטריקון של ירושלם לשון ירושת וגם נוטריקון של ירושלים י"רושה ל"בני י"דידי מ"לך שהם ישראל בנים ידידים למלך מלכי המלכים הקב"ה וירושלים הוא מלא יו"ד אחר הלמ"ד שעתה חסר לפי שהיו"ד המורה על תיבת ידידים עכשו בגלות חסר כי אינו ניכר ידידותו עמנו. והוא רמז נכון. ודברי רבותינו ז"ל ידועים שאברהם קראו יראה ומלכי צדק קראו שלם שיתף הקב"ה יראה ושלם וקראה ירושלם:

*פליאה* למה חסר יוד מירושלם משום שיוד של ירושלים רומז ליו"ד שדי ליו"ד אדנות ליו"ד אהיה ליו"ד הויה. ואם יחסר יוד משדי ישאר שד וזהו שד משדי. ואם יחסר יוד ישאר הוה והוא כענין ותפול עליך הוה. ואם יחסר יוד של אדני ישאר אדן כענין ואדן לריבי. ואם של אהיה ישאר אהה: ואם היה חסר יוד מאלו השמות היה כליה לשונאי ישראל ויען שהיה גזרת הגלות עלינו גלות של שארית וקייום לכן נחסר היוד מירושלים ונסתלקה השכינה משם ומישר' כי נסתלקה שכינה עליונה משכינה תתאה ונפלו בגלות אנו והשכינה עמנו עד ישוב חרון אף מישראל וירח' עלינו
ברחמיו הרבים:

(אמר המאסף עיין גם בספר טוב הארץ)

*אמ"ה* נוכל לומר על דרך דרוש דלמה חיסר יוד של ירושלם ונשאר ירו שלם בדרז"ל אברהם קראו יראה בהר ה' יראה ומלכי צדק קראו שלם ציר~ו~ף הקב"ה יראה שלם וקראה ירושלים ע"כ ונמצא שבשם שקראו מלכי צדק דהיינו שלם הכניס הקב"ה יוד משמו וידוע שנטלה הכהונה ממלכי צדק על שהקדים ברכת עבד לברכת רבו דקאמר ברוך אברם לאל עליון וברוך אל עליון שנמצא עשה עיקר מהעבד ולא מרבו ולכך נענש:

*והנה* כיון שישראל חטאו בחרבן המקדש בבחינה זו שעבדו לכל צבא השמים והניחו את הרב שהוא הקב"ה ונמצא שעשו לעבד עיקר שהיא העבוד' זרה לכן כשהטיל כעסו על ירושלים כדי להציל לישראל כנודע נטל היוד אחרונה שבתיבת ירושלים שהיא אות משמו המפסיק בשם שלם השם שקראו מלכי צדק ונשאר ירושלם שבאים אותיות שלם כסדרן לרמוז שחטאו בטפילה עצמה שחטא מי שקראו שלם שעשה הטפל עיקר והעיקר טפל ובהיותם קוראים תמיד ירושלם חסר יוד נותנין לב על מה שחטאו ומתקנים המעוות על דרך וחטאתי נגדי תמיד דקאמר נעים זמירות ישראל שבהיו' החטא נגד העינים עולה על זכרון האדם מה שעיוות דואג עליו תמיד וזאת תשובתו:

*עוד* אפשר לומר דידוע שהקב"ה וישראל וירושלים הם קשר אמיץ וזהו והייתם לי סגולה מכל העמים כי לי כל הארץ ואמרו במדרש אני ואתם והארץ וכו' כלומר שם הויה מתחיל ביוד וכן ישראל וירושלם והם ג' יודין שנקראים סגולתא זהו והייתם לי סגולה שהיא ג' יודין והג' יודין הם לי ואתם והארץ שכלם מתחילין ביוד כמו שמבואר אצלי ענין זה באורך:

*והנה* ידוע כשחרב בית המקדש חיסר הקב"ה ו"ה משמו ואלף מכסאו דכתיב כי יד על כ"ס י"ה גם חיסר יוד מירושלים והם אותיות *והיא* וסימן והי"א מר לה על חסרון אותיות והיא מר לה לשכינה כביכול עיין בזה בספר עמודיה שבעה והוא שם קדוש ונורא בסדר זה *אהוי* העולה מכאן נראה שהורה הקב"ה בזה חיבתו עם ישכאל ידידיו שחיסר אות משמו ומירושלים והיה ראוי שכיון שהוא כביכול וישראל וירושלים בחינת סגולתא כמדובר שכשם שחיסר משמו ומירושלים ~שחיסר~{שיחסר} גם אות מישראל והוא יתברך לא כן עשה כיון שישראל הם כסא ה' על שהם מרכבתו חיסר אות מכסאו בתמורת ישראל כדי שישאר שם ישראל שם בלי חסרון אות אפילו בגלותם. הביטו וראו יש חיבה גדולה מזו דלא חס על כבוד שמו ושם עירו לחסר אות וחס על שם ישראל שלא לחסר. והנה אותיות *והיא* הוא שם לתועלת שמירת ישראל וכו' אם כן הוצרך לחסר יוד מירושלים ואע"פ שכיון שירושלים לא חטאה כי אם ישראל והיה ראוי ל~י~חסר יוד מישראל ולא מירושלים כדי להשלים את השם הנזכר והוא כביכול לא כן עשה לכבוד שם ישראל והטיל כעסו על ירושלים:

*ילקוט* ישעיה פמליא של מעלה נעשו חומה של ירושלים לעתיד:

*אמ"ה* נתבאר עם זה הפסוק על חומותיך ירושלי' הפקדתי שומרים כל היום וכל הלילה תמיד לא יחשו המזכירים את ה' אל דומי לכם ידוע שמעלת ישראל גדולה ממלאכי השרת שישראל מזכירים את השם אחר ב' תיבות שמע ישראל ה' וכו' והמלאכים אחר ד' תיבות קק"ק ה' צבאות לזה אמר על חומותיך ירושלים הפקדתי שומרים שכל היום וכל הלילה תמיד לא יחשו וא"ת וכי אלו השומרים אינן אוכלים ואינן ישנין לזה אמר המזכירי' את ה' וכו' כלומר דע שאינן שומרים בשר ודם שאוכלים וישני' אלא אלו השומרים הם אותם שהמזכרים את ה' דומי לכם ירצה הם שומרי' שבבחינת להזכיר את ה' אינן דומים לכם שאתם מזכירין את ה' אחר ב' תיבות והם אחד ג' תיבות שהם המלאכים ובהיותם טפלים לכם נעשים שומרים שלכם:

%% ענף יין

*יין* המשומר דף כ"ג ע"ג צריך ישראל לשמור עצמו ממגע גוי ביין שלו כי מג"ע גו"י עם הכולל עול' גפ"ן וכשהגוי נוגע ביין של ישראל וישראל שותהו מטמא נשמתו שבא מהגפן עילאה ע"כ:

*מסכת* יומא פרק בא לו אמר רבי ברכיה הרוצ' שינסך יין על גבי המזבח ימלא גרונם של ת"ח יין שנאמר אליכם אישים אקרא ע"כ מלשון קרבן אשה ונראה דטעם הדבר דכיון שנכנס בהם יין מפקח אותם ויוצא סודי התורה והתורה מכפרת במקום קרבן כנודע ומה שהשק' להם יין וגרם בסודי התורה נחשב כאילו הקריב קרבן בנסכים כנודע ומתכפרים לו עונותיו כאילו נסך יין על גבי המזבח:

*בספר* טעמי המצות שחיבר הרב ר' מנחם הבבלי ז"ל שכתב בלאו שלא לשתות יין נסך וז"ל בימי חרפי ראיתי אנשי מעשה שהיו מחמירים על עצמן שאפילו בראיית הגוי את היין לא היו רוצים לשתותו אע"פ שלא נגע בו הערל כיון שנתן עיניו בו אין בו סימן ברכה ומנהג ~ותיקון~{ותיקין} הוא כיון כשרואה הגוי גוון היין או ריחו מתאוה לו במחשבתו וסתם מחשבת גוי לע"ז אם כן אע"פ שהוא כבר ציירו בשכלו ואל תתמה בדקדוק ~המצות~{המצוה} הזאת שהנשמה ממנו זוכה ליין המשומ' בענביו אחר שמשמ' אלהי' ואנשים בברכות ע"כ:

*סוד* יין נסך דע כי היין העליון המשמח אלהים ואנשים נמשך מהתשובה שזכה אברהם אבינו ע"ה אהבה הסמוכה לה וכן הוא אומר הביאני אל בית היין ודגלו עלי אהבה על כן דע כי היין שאדם שותה עולה למקום תחילת תולדתו והנה היין סבה לגלות נסתרות והנה העולם שהוא מעיין התשובה עין לא ראת' אלהים זולתך והוא סוד יין המשומר בענביו מששת ימי בראשית ואין בו מגע גוי עובדי ע"ז והוא סוד נכנס יין יצא סוד שהרי הוא למעלה מכל האומות העובדי ע"ז ולפיכך אין לגוי עע"'ז חלק בו ומגע גוי העובד ע"ז עושה י"נ כי הגוים עע"ז יין נסיכם סורי הגפן נכריה אבל שאינן עובדים ע"ז הם מושכים לבד האצילות הבינה ומן הבינה נמשך כח אחד לגבורה שהוא יין הראוי לנסך על גבי המזבח רוצה לומר למזוג שני כחות יחד כי אברהם המים ויצחק היין נסוך על גבי המזבח אבל יין העליון המשומר בענביו עין לא ראתה אלהים זולתך ציוני פ' האזינו:

*תנחומא* אותו יין שנתן יעקב ליצחק לשתות הביא מיכאל מגן עדן אין אתה מוצא יין של ברכה אלא זה ושל אברהם ומלכי צדק:

*מדרש* ויהי כי ראה נח זכר העזים שאכל ענבים קהות מן השדה באופן שנשתכר והיה שמח לקח שורשם ורחץ אותה עם דם ארי וחזיר וכבש וקוף ונטע השורש הזה ונולדו ענבים טובים ומתוקים ושתה מהם ונשתכר אמנם במדרש אבכיר אינו מזכיר רק ארי רחל וחזיר:

*כל* יין שבמקרא עושה רושם כגון בנח ונבל ודומיהן וכו' וא"ת והא כתיב ביצחק ויבא לו יין וי"ל שאני ההיא דהוי מגן עדן:

*טעם* שהכהן אסור ליכנס שתוי יין במקדש אע"ג שיין ישמח לבב אנוש וביין חידו ביה אשתכח אלא תחלתו של יין חדוה וסופו עציבות. זוהר שמיני ד"מ:

*אילת* אהבים דף ח' ע"א משם הרמ"ע ז"ל היין יועיל אם מצד חמרו אשר יתהפך כלו למזון ולדם נכבד וחם באיכותו שיחמם הגוף חימום שוה למזג האנושי אך בזאת שלא יהיה יותר מדאי שאז יתהפך לטבע החומץ ויקרר במקום חימום ויזיק במקום תועלתו ולזה ההיזק הנמצא בו אמר שלמה הע"ה טובים דודיך מיין כי הדד תזון הנפש ולא תזיק על דרך דדיך ירווך בכל עת:

*אמ"ה* יובן בזה פסוק ויין ישמח לבב אנוש וכו' כלומר יין ישמח לבב מי שיש בו מדת האנושייו' שאינו שותה יותר מדאי ובזה יתהפך כלו למזון ולדם נכבד ומחמם הגוף חמום שוה למזג האנושי וכו' ובהיות בריא הוא בשמחת לב מחמת זכות דמו אשר הלב שואב מה שאין כן מי שאין בו מדת אנושיו' דשותה יותר מדאי ומזיק דמו ואז הלב בעצבות מסבת דשואב דם בלתי מתוקנת:

*ילקוט* שיר השירים על פסוק הביאני אל בית היין וכו' היין מגדל את הגוף;

*אמ"ה* החולאים לאדם ממעטים כוחתיו וכופף קומתו ומרזה בשרו ונעשה האדם מעט הכמות. אך השותה יין כיון שהיין ראש הרפואות כאחז"ל בבבא בתרא וכו' מסיר כל חולאי הגוף וזהו אומרו היין מגדל את הגוף. כי אין בו חלאים לכפות גופו ובזה נראה שיעור גודלו וקומתו.

*מסכת* ברכות פ"ו אמר רשב"ן אמר ר' יצחק מנין שאין אומרים שירה אלא על היין שנאמר החדלתי את תירושי המשמח אלהים ואנשים אנשים משמח אלהים במה משמח מכאן שאין אומרים שירה אלא על היין:

*תוספות* ז"ל פירוש אין אומרים שירה על שום עבודות המזבח אלא על ניסוך היין ולא על זריקת הדם ולא על ניסוך המים אבל מצינו שירה בלא יין כגון הלל בשחיטת פסחים:

*אמ"ה* טעם שירה על היין דוקא משום שיש ביין סגולה לכשיבא האדם לגלות סודי התורה ולהתדב' בהקב"ה כאחז"ל נככס יין יצא סוד כי כיון שמשמחו השמחה גורם לו להשגת הסוד על דרך שהשמח'
היה ממשיך הנבואה על הנביא דכתיב ויהי כנגן המנגן וכו' ונמצא שהיין משמח אלהים בשיתוף אנשים כי כיון שהמכונים בשם אנשים הם גדולי הערך שותי' יין יוצאים סודי התורה לחוץ והוא שמחת אלהי' ולכך אין אומרים שירה אלא על ניסוך היין דוקא כיון שיש בו סגולת השמחה דמשמח אלהים ואנשים כדפרישית:

*ומזה* הטעם כל דבר שבקדושה הוא עם היין קידו' והבדלה וברכת מזון וז' ברכות ומילה דכיון שהוא סבה שיתגלו סודי התורה כמדובר נכנס יין יצא סוד ראוי לברך עליו על כל דבר שבקדושה כיון שעל ידי גלוי הסוד ניכר גדולת קדושת התורה.

*אמ"ה* נודע לפני יודעי דת ודין שאם ישתה החכם יין שיעור שמשמחו מבין בכל דבר עמו' ויחדש חידושים אשר אזן לא שומעם והוא כי שמחת היין המשמח אותה שמחה לו כשמחת ~הגינון~{הניגון} לנביא להמשיך עליו רוח נבואה:

*תירש* כתיב וקרינן תירוש זכה נעשה ראש לא זכה נעשה רש. שבעה דברים בגולם ושבע' בחכם יין בגימטריא שבעים סו"ד שבעים נכנס יין יצא סוד כיון ששותה יין ניכר אם הוא חכם או טיפש שכך אמרו חכמים בשלשה דברים אדם ניכר בכיסו בכוסו ובכעסו: תנחומא

כ"י בוקר ויודע ה' את אשר לו אמר כך משום שאמר משה עתה עת שכרות ותימנ מנין היה לישראל יין במדבר. וכן על מה שאמר רבי ישמעאל על בני אהרון שתוי יין נכנסו למקדש:ויראה לי דאיתא במדרש שבני עשו היו מביאים כח מיני פירו' ומגדים ויינות וסלתות והיו עושין שוק במחנה ישראל ומוכרין להם ועדין לא נאסר להם יין של גוים עד שבאו בשטים והתחילו לזנות עם בנות מואב ולכן צותה התור' ויתד תהיה לך על אזנך דאם היו אוכלים המן לבד לא היו צריכים לזה שהמן היה נבלע באברים ולא היו צריכים לנקבים ולזה הענישה תורה את מואב שאמר על דבר אשר לא קדמו אתכם בלחם ובמים וכו' עכ"ל:

*אמ"ה* על פי המדרש הזה שבני עשו היו מביאים למכור כל מיני חמדת לישראל יש לחקור למה בני עשו דוקא ובפרט היות עשו שונא ישראל אמנם י"ל כיון שעשו ויעקב חלקו העולמות עשו לקח עולם הזה ויעקב עולם הבא לכן כראות בני עשו שישראל במדבר כל תשמישם באש כדחז"ל במדרש ומאכלם מן שהוא לחם אבירם כלם דברים רוחניים אמרו זה מורה שנתקיים התנאי ולכן אין להם חלק מדברים גופניים שהם חלק עולם הזה ובהיות גם כן להם אין חלק לעו"הב כלל דכשם שלישראל אין להם חלק מדברים של עולם {ה}זה שהוא חלק עשו לכן מה עשו היו מביאים להם למכור פירות ומגדנים ויינות וסלתו' שהם דברים מחלקי עו"הז כדי שיתנו מהעו"הז להיות להם אחיזה לשאול גם הם מחלקו של יעקב שהוא עו"הב. זהו פרשתי ע"פ המדרש שבני עשו היו מביאי' לישראל למכור:

*אבל* בענין הקושיא שהקשה מנין היה להם יין במדבר אין צורך לומר שהיין שהיו שותין היו מבני עשו כי באר מרים היה טעם יין טעם חלב טעם דבר כסגולת המן שכל הטעמים היו בו כדאיתא בילקוט וכיון שכן לא היו צריכים ליין מבחוץ כי כשהיו שותים מי הבאר אם היה כוונתם ליין היה מתהפך להם ליין ובודאי שהיה פועל שכרות כיין דאם לא כן נמצא שהיו חסרים מיין ובמדבר מלא להם הקב"ה כל תאותם. ועוד י"ל איתא בילקוט חגי שמבאר מרים היו ישראל ממשיכים מים ונוטעים תאנים ורמונים גפנים ותפוחים והם עושי פירות בני יומם כשם שהיה בבריאתו של עולם וכו' ואם כן מאותם גפנים היו עושין יין וא"ת וכיון שהיה להם יין במדבר מאלו הגפנים למה הוצרכו להלוך לכרמי עין גדי ליקח משם ענבי{ם} לעשות יין לנסך על גבי המזבח כדאיתא בתרגום שיר השירים די"ל שלא היו רוצים לנסך על גבי המזבח ממעשה נסים:

*עי"ל* היה להם יין לדור המדבר שכשהיו הולכים לעין גדי ליקח משם ענבים לסחוט מהם יין למזבח גם היו מביאים לעשות יין לשתות:

*שוחר* טוב הביאו ילקוט איוב רף רכ"ט ע"ג אמר אל אלוה אל תרשיעני ארבעה הם שלקו אחד לקה והיה מבעיט. ואחד לקה והיה מצחק. ואחד לקה והיה מבקש מאוהבו ואחד אומר למה הרצועה הזאת
ותלויה הכוני בה:

*איוב* לקה והיה מבעיט אומר אל אלוה אל תרשיעני הודיעני על מה תריבני הטוב לך כי תעשוק למה אני לוקה מה עשיתי אומר לי חטאתי כמה לי עונות וחטאות יודע אני שהרשות בירך בשביל שהרשות בירך את עושה לי כך: אברהם לקה והיה משחק ויפול אברהם על פניו ויצחק משל למי שנשבע להכות את בנו אמר ליה בני מושבע אני להכות אותך א"ל הרשות בידך הכה אותי עד שאומר די וכשלקה לא אמר הבן די ואמר האב די כך וירא אליו ה' אני אל שדי די הכתי:

*השלישי* היה לוקה ומבקש מאוהבו וכה"א ויסב חזקיהו פניו אל הקיר ויתפלל. דוד אומר למה הרצועה תלויה הכני בה לדוד שפטני ה':

*אמ"ה* ארבעה אלו הנזכרים כאן הם הארבעה שהכירו את בוראם מעצמם אברהם איוב חזקיהו ומלך המשיח. ודוד הנזכר כאן הוא מלך המשיח כנודע אדם דוד משיח ולכן בחלוקת דוד אמר למה הרצועה תלויה הכני בה כי מלך המשיח מדוכה בעונותינו והוא קיבל עליו כל מיני יסורין בעבור ישראל עיין באורך בילקוט ישעיה על פסוק קומי אורי וכיון שהוא קבלם בעבור ישראל לכן אומר הכני כלומר כך רצוני לטובתם של ישראל:

*והנה* כיון שאלו ד' הכירו את בוראם מעצמן מוכר' שכל אחד הכיר כפי מדרגתו וכפי המדרגה שהשיג כך דבר עם הקב"ה ולכן איוב אמר כך ואברה' היה משחק וחזקיהו מבקש וכו':

*ותדע* ותשכל כי הוא מה שפרשתי כי איוב אמר להקב"ה יודע אני שהרשות בידך בשביל שהרשות בידך את עושה לי כך וכו' ובאלה הדברים רמוז סוד האלהות כנודע למי שזכהו השם לנפול חבלו בנעימים. הרי שאיוב התחיל בדברים מורים על השגת אלהותו וכפי מדרג' השגתו דבר כמדובר וכן כלם:

*אמנם* נראה עוד למה איוב דבר קשות ואברהם משחק וחזקיה מבקש וכו' הנה מבואר אצלי במאמר המדרש הרבה יסורין היו עתידין לבא על אברהם וכיון שראה שלא היה יכול לסבול הביאם על איוב וכו' דקשה מאי שנה איוב ועוד אם כפי האמת היסורין היו ראוים לבא על אברהם וכי בעבור שלא היה יכול אברהם לסבול הביאם על מי שאינו ראוי להם טוביה חטא ויוחני משתלמא אמנם הענין עם מה שפירשו חז"ל על קושית הגמרא כתיב פוקד עון אבות על בנים וכתיב לא יומתו אבות על בנים ובנים לא יומתו על אבות וכו' אלא אם כשחטא האב עדיין היה הבן בחלציו אז פוקד עון אבות על בנים לפי שנמצא בחטא אביו אבל אם כשחטא אביו כבר הבן היה בעולם שנמצא שלא נמצא עמו בחטאו אז לא יומתו בנים על אבות ע"כ:

*והנה* כשחטא תרח אברהם היה בחלציו ונמצא עמו בחטאיו לכן הביא הקב"ה עליו יסורין אך כשראה הקב"ה שלא היה יכול עוד לסבול הביאם על איוב בהיות איוב גלגול תרח כנודע ונמצא החזיר היסורין לחוטא עצמו שהוא איוב דהיינו תרח:

*ובזה* נבא לענין שהנה אברהם בראות היסורין עליו בעבור היותו נמצא בחטא כשחטא אביו דנמצא טעם מהחטא לכן קבלם באהבה רבה ובשמחה גדולה והיה משחק כי בדין הביאם עליו לזכותו ולנקותו אך איוב כיון שלא ידע נפשו כדכתיב תם אני לא אדע נפשי והכיר בעצמו שהיה צדיק גמור וטעון ביסורין לכן היה מדבר קשות מה עשיתי אמו' לי חטאתי פשעי וחטאתי הודיעני:

*וחזקיה* כיון שאביו היה נרשע אשר הסיתו יצרו לאחוז בתי כנסיות ובתי מדרשות והגדיל בפשע ורשע נסתפק אם כשהולידו היה כבר בידו עבירות נסתריות שהרי לא נתפרסם רשעות אחז אביו כי אם אחר שמלך כי בן עשרים שנה אחז במלכו ושש עשרה שנה מלך בירושלים ולא עשה הישר בעיני ה' כו' (דברי הימים ב' סימן כ"ח) (ובסי' כ"ט) יחזקיהו מלך בן עשרים וחמש שנה וכו' ונמצא שבן י"ו שנים הוליד אחז לחזקיהו הרי שהולידו קודם שמלך שעדיין לא נודע אם היה אחז צדיק או רשע ולכן נסתפק חזקיהו ואמר כיון שבסופו היה רשע אפשר שמקודם שמלך היה חוטא בסתר דסופו מוכיח על תחלתו ובדין זה היסורין עלי כיון שכשחטא אבי הייתי בחלציו וטעמתי מן החטא או אפשר שלא חטא כלל ואחר שמלך נתגאה וחטא כסברת רבה במסכת ברכות דטבא חוזר להיות בישא ובהיות כן אינו ראוי לסבול עונות אביו כי לא נמצא בחלציו כשחטא והנה כיון שנסתפק התחיל להתחנן בבקשה ותפלה דכתיב ויסב חזקיהו פניו אל הקיר כי לא היה לו מקום לדבר קשות ולא לשחוק כי לא ידע שהיה ראוי לאותם יסורין או לא היה ראוי כדפרישי' ודוד בהיות הוא מלך המשיח אשר מרצונו הטוב קבל עליו יסורין וכל עוד שהוא ביסורין הוא תועלת על ישראל שמקל מעליהם לכן אמר הכני וכו' כמדובר כדרך ראשון:

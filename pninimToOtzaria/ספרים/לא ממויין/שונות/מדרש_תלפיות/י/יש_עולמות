%% ענף יש עולמות

*אותיות* ר' עקיבא עתיד הקב"ה לתת לכל צדיק וצדיק ש"מ עולמות שנא' שם עולם אתן לו:

*אמ"ה* בגמרא אמרינן י"ש עולמות שנאמר להנחיל אוהבי י"ש. ונראה דלא פליגי דהשכ' י"ש עולמות וכיון שתוספת של הקב"ה מרובה על העיקר חוץ מהי"ש עולמות תוספתו הם ש"מ עולמות וזהו דדייק ש"ם עולם אתן המתנה הם ש"מ דהיינו מתנת חנם שהוא התוספת חוץ מן השכר שהם י"ש:

*אך* ראוי לשים לב בלשון הגמרא במסכת עוקצין עתיד הקב"ה להנחיל לכל צדיק וצדיק יש עולמו' שנאמר להנחיל אוהבי י"ש מאי לכל צדיק וצדיק דהו"לל לכל צדיק ועיין בתוספת יום טוב ז"ל ואני פרשתי במקום אחר דבא לרמוז שבכל זמן ופעם שבא הצדיק בעולם על איזה סבה נוחל י"ש עולמות וזהו לכל צדיק וצדיק בכל פעם שיבא ויהיה צדיק נוחל יש עולמות:

*עוד* נראה שרומז למספיק ביד אחר ללמוד כיששכר וזבולון המספיק בידו צדיק יתקרי ולכל אחד מהם י"ש עולמות כי אין צורך לעוסק בתורה ולתת לו חלק מי"ש עולמות שלו. אך יש לדקדק אומרו עתיד להנחיל דנחלה לא שייך כי אם שבא מאחר ונראה דאלו יש עולמות הם מחלק הרשעים כמו שכתבתי בענפים דלע' משם האר"י זל"הה דאדם השואל מהקב"ה מייד יורד השפע כיון שאינו ראוי ב"ד של מעלה מעכבין אותו שפע באוצרות והוא מוכן לתת מתנות לצדיקים וכו' ובזה מתיישב מלת להנחיל שנוחלים ממה שהיה לאחרים אלא שעל היותם בלתי הגונים נמנע מהם ומן הטוב הצפון הזה נותנין לכל צדיק יש עולמות חוץ משכר שלו:

*בזוהר* פרשה חיי שרה דף קכ"ד מאתים עולמות לכל צדיק ות' עולמות למוסרין עצמן על קדושת שמו:

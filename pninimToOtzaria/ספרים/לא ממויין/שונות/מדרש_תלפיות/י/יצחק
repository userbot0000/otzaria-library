%% ענף יצחק

*מתנות* כהונה ז"ל משם הערוך פ' תולדות ס' ס"ו ויהי אך יצא יצא יעקב כיצד היה פתחו של יצחק שיעקב יצא ועשו נכנס ולא ראו זה לזה אלא מהופ' וכפול לאחור הם לאחוריהם היה וציר הדלת היה באמצע המפתן למטה ובאמצע המשקוף למעלה ופותח וסוגר לימין ולשמאל ובצד שמאל נכנס עשו ונפתח גם צד ימין ודרך שם יצא יעקב וכו' ודרוש יצא יתיר' ע"כ:

*זוהר* פרשה מצורע דף נ"ד רבי יהודה פתח ואמר יושב בשמים ישחק ה' ילעג למו יושב בשמים ישחק דא יצחק דאתי מסטרא דחמרא נהיר בקדמיתא וחייך ולבת' זעים ותריך הה"ד יושב בשמים ולא כתיב יושב שמים וכו':

*יצחק* יו"ד מול עשרה נסיונות צ' לתשעים שנה לשרה כשנולד. ח' לשמונה ימים נמול. ק' מאה שנים היו לאברהם מדרש פ' קרח:

*תרגום* יונתן ן' עוזיאל בפסוק ואבימלך הלך אליו מגרר וכו' כשיצא יצחק מגרר נתיבשו כל הבארות והאילנות לא נתנו פירות כדי שיכירו שהוא בעון שגירשו את יצחק:

*ויהי* כי זקן יצחק ותכהנה עיניו וכו' כתיב ויקרא אלהים לאור יום ולחשך קרא לילה לא זכה יצחק כאברהם דלא סמו עינוי ולא כהו משום דאברהם מצד האור שהוא חסר ויצחק מצד הדין ולחשך קרא לילה וא"ת יעקב כבדו מזוקן כתיב אבל לא כהו כיצחק. זוהר תולדות:

*אמ"ה* יעקב ממוצע מחסד ודין ולכן מצד בחינת הדין שבו כבדו עיניו אבל לא כהו מצד החסד שבו כי יעקב הוא בת"ת שיונק מחסד ומגבורה כנודע:

*פתח* האהל יצחק רצה לירד למצרים כי אליבא דאביי בפסחים בעל חוב גובה למפרע אם כן חוב שעבוד על יצחק לשלם אף שהוא עולה משום דהחוב הוא מקודם לכן והקדש אינו מוציא מידי שיעבוד והקב"ה אמר ליה אל תרד מצרימה כי הלכה כרבה חמץ והקדש מוצי' מידי שיעבוד ומכאן ולהבא גובה בעל חוב וק"ל:

*מפרשים* ג' טעמים למה כהו עיני יצחק אמר כדי שיקבל יעקב הברכות ב' על ידי שהסתכל בעקידה בשכינה וכתיב כי לא יראני האדם וחי וסומא כמת ג' על שנטל שוחד מעשו:

*ספר* קרבן שבת דף א' ע"ד. יצחק היה לו נשמת נוקבא דהיינו נשמת חוה ובשעת העקידה פרחה אותה נשמה שהיה לו מקודם ובא לו לתוך האיל ובשחיטת האיל נחשב כמו שנשחט ליצחק כי שם היתה נשמתו שפרחה ממנו ובא לו נשמה חדשה מצד דדוכרא:

*ובעשרה* מאמרות פ"ב מחיקור דין פרק חמישי שהאיל שנברא בששת ימי בראשית לא היתה פעולתו שלימה אלא גולם גוף בלא נשמה ובפריחת נשמת יצחק בא נשמתו לתוך האיל ואז נשלם פעולת האיל ולשחיטת האיל הרי הוא ממש כמו שנשחט יצחק:

*אמ"ה* יובן בזה פסוק אלהים יראה לו השה לעולה בני וכו' כלומר היות השה לעולה היינו בני כאילו נקרב בני ממש לפי שנשמת בני בשה ובשחיטת השה כאילו נשחט בני ממש. ובחיבור אחר פרשתי כמה מאמרים בהקדמה זאת:

*הרב* אלשיך ז"ל על מה שאמרו רז"ל למה נולד יצחק למאה שנה משנצרר דמו משבטל יצר הרע ופירש הוא ז"ל שידע הקב"ה שיהיה יצחק עולה תמימה וקרבן לפניו וקרבן נפסל במחשבה זרה ופן ח'ו יפגע יצר הרע באברהם ויחשוב איזהו מחשבה זרה בזיווגה עם אשתו לכך משבטל יצר הרע נולד יצחק כדי שיהיה עולה תמימה בלי מחשבה זרה ע"כ:

*וברקנטי* ובספר נפש החכמה פ' וארא למה נולד יצחק לק' שנה דוקא לפי ששרה לא קבלה טיפה מערל דהיינו מאברהם קודם שנימל ולכך אחר שנימל אברהם לצ"ט שנה קיבלה הטיפה והולידה ע"כ:

*פירש* אומרו לא קבלה טיפה הרצון הוא שלא קלטה הטיפה לעיבור ואין הכוונה שלא נזדווג' עם אברהם עד שמל כי באותם טיפין היה מתהווה נשמות הגרים:

*ומוהרי"ק* ז"ל טעם יצחק שנולד למאה וכו' משום דאז כפי אריכות חייהם הבן היה בכחו של אביו עד מאה שנה ונמצא שאברהם היה בכחו של תרח עד מאה שנה לכן המתין הקב"ה שיצא מכחו של תרח ואח"כ נתן לו ליצחק:

*ובמקובלים* ז"ל מאה ר"ת מ"בול א"נוש ה{"}פלגה ניתן יצחק לאברהם למאה שנה לרמוז לו שזרעו יתקן דור המבול ואנוש ופלגה ר"ת של מאה ובמקומו הענין באורך:

*אמ"ה* ניתן לו יצחק למאה שנים כי המתין הקב"ה עד שיושלם אברהם בקיום כל המצו' ובהשגת המושכלת ואחר שהשיג כל זה נתן לו ליצחק דהיינו למאה שהוא שיעור תשלום חיי האדם כמאמר התכא בן מאה כאילו מת ובטל מן העולם ואחר אשר נשלם ועשה כל חייבו עד מאה שנה שהוא שיעור החיים בדורות הללו היותר ארוכים כמדובר ואז נתן לו ליצחק כדי שיתן כל מגמתו עליו כי אין צורך להשתדל כל כך על עצמו כי כבר נשלם ואם יתן לו ליצחק מקודם זמן זה לא היה יכול אברהם לתת כל מגמתו על יצחק כי היה משתדל תחלה על עצמו והיה באותו זמן בטל משלימות ואם היה משתדל בו לא יכול אברהם להשלים עצמו כמדובר לכן אחר שנשלם אברהם נתן ליצחק ובזה מיד נתן בו כל מגמתו והשלימו מיד בקטנותו:

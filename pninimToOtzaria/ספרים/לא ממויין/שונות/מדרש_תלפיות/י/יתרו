%% ענף יתרו

*זוהר* (שמות עמוד קכ"ב) קודם שבא משה אל יתרו לא היו לו בנים זכרים ואחר שבא משה אצלו נתברך בבנים זכרים כגוונא דלבן שלא היו לו בנים זכרים עד שבא יעקב וזהו דכתיב ויבא יתרו ובניו ואשתי אי בניו קאי אבני משה א"כ למה מתחילה אמר ושני בניה תלה אותם בצפורה ולא במשה שלא אמר ושני בניו ואח"כ אמר ובניו אלא קאי אבני יתרו שהביא יתרו עמו כל בני ביתו להכניסם תחת כנפי השכינה ואף שלא היו בנים זכרים ליתרו דהא בנותיו היו רועות צאנו מ"מ אחר שבא משה אצלו זכה לזכרי' כדאמרן:

*מפרשים* מה שמועה שמע שאין לומר מה שמפורש בפסוק כי הוציא וכו' זה אינו דכתיב למשה ולישראל עמו ושבט לוי לא היו משועבדים במצרים אלא צריך לומר קריעת ים סוף שמע:

*חידושי* אגדות ויחד יתרו שהעביר חרב חדה על בשרו קשה יתרו מבני מדין היה שהם בני קטורה שקיבלו עליהם מילה וצריך לומר זה קאי על פריעה:

*מפרשים* בשם מדרש לאכול לחם עם חותן משה לפני האלהים ר"ל שיתרו גייר עצמו ומל עצמו ועשה סעודת ברית מילה:

*זוהר* ולפי שהגרים לא הי' בענני כבוד לא רצה משה שחמיו יתרו ישב חוץ לענני כבוד וגם בבזיון שהיו הגרים אוכלים מפסולת המן על כן וישלח משה לחותנו.

*אמ"ה* ולהתפלל בעדו שיאספהו הענן דנראה משוא פנים ומטיל קינאה:

*בכתבי* האר"י זלה"ה משה לקח בת יתרו כי יתרו הוא קין ושתי שמותיו קנ"י יתר"ו על שקנא בתאומה יתירה שנולדה עם הבל ולקתה הוצרך לחזור ולתתה לו. והנה כה"ן מדי"ן בגימטריא זהו קי"ן עם הכולל ונקרא כהן מדין כי הוא כהן ובכור וראשון למדינים ולקטטו' ולמריבית שנתקוטט עם אחיו ועוד יתרו יתר ו' שניתנה לקין כדאמרינן בתיקונין ויתן לקין אות ו' נתן לו:

*כתיבת* יד יתרו התנה עם משה הבן הנולד לו תחלה לע"ז כאחז"ל וקשה שיתרו כבר פירש מהע"ז מקודם בא משה אצלו כדחז"ל על פסוק ויבא{ו} הרועים ויגרשום ופירש רש"י ז"ל שנידוהו מאצלם על שפירש מהע"ז וי"ל שמע"ז של עץ ואבן ומתכת שהיו עובדים בני מקומו פירש אבל משם טומאה ומתרפים המגידים לאדם לא פירש ולקח לגרשום שיהא לו נושא את התרפים להגיד לו עתידות עד שבא במדבר ונתגייר לגמרי:

*אמ"ה* יכולים לישב כפי זה שפירש יתרו מע"ז ולא היה משתמש כי אם בתרפים יש בתרפים שעושים אות' מראש אדם על ידי הקטרות והוא ע"ז כמו שהזכרתי בענפים דלעיל. ויש תרפים עושים אותם על ידי עתים בחכמת התכונה והם ממתכת מעשה ידי אומן ומגיד עתידות והוא בלי שום הקטרה כי אם עשו{י} בחכמה נפלאה על דרך שעושין כלי המורה על השעות ובודאי שיתרו כיון שפירש מע"ז לא היה משתמש במין התרפים שהם ע"ז כי אם בתרפים המגידים העשוים בדרך חכמה כנזכר וכיון שלאנשי הדעת כל הדברים האלו זרות היא לה' כי אם ראוי להם לבטוח בהקב"ה כדכתיב תמים תהיה עם ה' אלהיך נקרא אצלם דברי' אלו עבודה שהיא זרה להם כיון שראוי שלא ישתמשו ויתרו בהיותו עדיין בלתי שלם היה משתמש בדברים אלו ועל זה שאל בנו של משה רבע"ה שישא לו התרפים וכיון שכפי האמת אינו ע"ז נתרצה משה לתת בנו לו ובהצטרפות שהיה קצת אנוס ברצותו והיה מעכבו לשוב מצרימה:

*עוד* נראה לי לומר שיתרו היה שר ושופט על אנשי עירו וכיון שפירש מע"ז נידוהו ופירשו ממנו פסקו מזונותיו כדרכם לתת חק לכהנים לפרנסתם והיה יתרו עתה מוכרח לעסוק בעבודה שהיא זרה לו למצוא מזונותיו ובהיות הדבר קשה עליו ומה גם שלא יחזיקו בידו אנשי עירו גם בדבר זה הוצרך לעכב בנו של משה רבע"ה אצלו שיתעסק במלאכה זרה וזהו אומרו התנאי שיתן בנו הראשון לע"ז ואינו ע"ז ממש ח"ו כי אם לעבודה שהיא זרה לו וכיון שכן נתרצה משה להניחו אצלו ובחיבור אחר של דרושים פרשתי אופנים אחרים תראו משם. או להשימו רועה צאן תחת בנותיו והיא עבודה שהיא זרה:

*מדרש* תהלים דף ל"ה ע"ג בשש שעות בא יתרו וירד לו מן כנגד ס' רבוא:

*אמ"ה* כיון שהמן בשביל משה רצה הקב"ה להראות שהמן בשבילו שהרי עכשיו שבא יתרו על סמך משה הוריד המן לה~ו~ראות שמשה הוא בעל המן ובשביל כבודו בא כדי שיהיה לו מה לאכול כי המן שבא בבקר כל א' לקט שיעורו עומר לגלגולת. והוריד מן כנגד ס' רבוא לרמוז ג"כ שהיה יתרו חביב ושקול כס' רבוא וכדאיתא ברבה כשבא יתרו במדבר אמר הקב"ה למשה אדם זה שבא אצלך קרבהו ואל תרחיקהו כי חביב היה לפני המקום והוא שיבח להקב"ה ואמר עתה ידעתי כי גדול ה' מכל האלהים הרי פרסם אלהותו ברבים וזכה שעל ידו נאמרה פ' א' בתורה:

*לקט* יוסף ערך גרים כל נשמות הגרים היו תלוי' ביתרו:

*אמ"ה* כשם שנשמות כל ישראל היו תלוים באדם הראשון כאחז"ל גם נשמות הגרים תלוים ביתרו שהיה משורש קין מצד הנפש כדברי האר"י ז"ל וקין היה ראש לבעלי תשובה שאדם הראשון מה שעשה תשובה היה אחר שלמד מקין כאחז"ל פגע אדם בקין אמר ליה מה היה בדינך א"ל עשיתי תשובה ונתפשרתי אמר כך היא כח התשובה וכו' לכן יתרו שהיה קין בדין הוא שכל נשמות החוזרים להקב"ה יהיו תלוים בו כיון שהוא הראשון לשוב:

%% ענף יום וימים

*רד"ק* ז"ל ביחזקאל סי' י"ב מה הפרש בין יומם ליום  בהיות השמש על הארץ יקרא יומם אבל יום כולל פעמים היום והלילה ורש"י ז"ל כתב ששמע משמו של רבי מנחם כל יומם שבמקרא לשון יום ליום והוא הדבר הנוהג ימים רבים:

*דע* כל יום ויום מזהירין את האדם שלא יחטא כדרז"ל אמר רבי אחא רמ"ח מ"ע בתורה כנגד רמ"ח אברים שבאדם ובכל יום ויום צווחין על האדם עשה אותנו כדי שתחיה בזכותנו ותאריך ימים ושס"ה גידים באדם כנגד שס"ה מצות לא תעשה והם כנגד ימות החמה ובכל יום ויום שהחמה זורחת עד שהיא שוקעת צווחת ואומרת גוזר אני עליך במי שהגיע ימיך ליום זה אל תעבור בי עבירה ע"כ ומאלו הימים שעשה בהם מצות עושה הקב"ה מלבוש כי בראות הנפש הגוף בקבר בלי לבוש נפשו עגומה כאשר היתה באמנה אתו לובש לו הקב"ה אותו לבוש והנפש נחה שקטה ובזה הלבוש עושים שליחותו של הקב"ה כנזכר לעיל ספר סוד המלבוש:

*וזהו* ויקרבו ימי ישראל למות שהימים ממש קרבו שנעשה מהם לבוש כנזכר וכן ויקרבו ימי דוד נעשה לבוש מימיהם ונקרב להלבישו וזהו ואברהם זקן בא בימים כלומר נכנס בתוך הימים שנעשו לבוש:

*בזוהר* פ' ויחי כד קריבו אינון יומין קמי מלכא קדישא אי הוא זכאי כד בר נש נפיק מעלמא סליק ואעל באינון יומין ואינון לבושי יקר מתלבש' ביה נשמותיה ואינון יומין דלא חב בהון:

*ג"ע* נקרא קץ הימין. וגיהנם קץ הימים. זוהר בראשית דף קצ"ד:

*הרמב"ן* ז"ל ששת ימי בראשית כל אחד יומו של הקב"ה אלף שנים יום אחד תהו זה אלף ראשון יום שני יהי רקיע מבדיל זה אלף השני מובדלים נח ובניו מן דורו שהיו רשעים. יום ג' הצמיחה הארץ פירות זה אלף הג' שמצמיח אברהם והתחיל מתן תורה כדאיתא בגמרא דע"ז. ביום רביעי שני מאורות זה אלף הרביעי שהיו שני מקדשות מאירים. בחמישי נבראו הדגים הנאחזים במצודה רמז לאלף החמישי שנחרבו ב' מקדשות: ביום ששי נבראו החיות רמז לאלף הששי שימשלו הגוים שנמשלו לחיות ואח"כ יבאו ימי המשיח שנברא בצלם אלהים. ביום השבת נגד עולם שכלו שבת:

*אמ"ה* אומרו אלף הששי ימשלו הגוים וכו' לאו בכל האלף קאמר דזה אי אפשר כיון דמחצי היום ומעלה הוא קודש אלא הקב"ה שיש להם שליטה בקצת אלף הששי:

*ספר* מנחה בלולה פ' אמור ועניתם את נפשותיכם כתב הרלב"ג ז"ל בתועלותיו כי המתענגים בעשרת ימי התשובה יתר על צום גדליה טועים קחנו מדבריו והבאתיו להיות דבר זר וחידוש בעיני עכ"ל:

*אמ"ה* נראה טעמו של דבר מהטעם עצמו שכתב בזוהר פרשה אחרי מות וז"ל תענו את נפשותיכם וכו' מאן דאכל ושתי בתשיעאה ומענגא נפשיה במיכלא ומשתיא אשתכח בעשיראה ענויא דנפשא בתרין חולקין ואשתכח כאילו אתעני תשיעאה ועשיראה עד כאן ומטעם זה המתענה בעשרת ימי תשובה כבר הורגל בתענית ואין לו עינוי צום יום הכפורים לכן צריך שלא יתענה ויאכל באלו הימים כדי שירגיל לאכול בכל יום ובזה מרגיש בכפלים תענית של יום הכפורים ונכון: הגם שהטעם פשוט הוא כדי שלא יחלש ויתבטל מצום כפור:

*מנחה* בלולה פ' בהעלותך דף קל"ה ע"א תיבת יום מורה יום ולילה וזה בנין אב לכל ויומם אינו מורה רק בהיות השמש על הארץ:

*אמ"ה* קשה מה דכתיב יומם יצוה ה' חסדו דאם יומם מורה בעוד השמש על הארץ משמע שאז חסדו על בריותיו ובעמוד השחר ובשקיעת החמה שאין השמש על הארץ אין חסדו עליהם והכתיב חסד
אל כל היום דמורה יום ולילה:

*וי"ל* יומם שהוא בהיות השמש על הארץ שאז ישראל עסוקים במצות כי רוב המצות נעשות ביום כדפירש רש"י ז"ל במנחות דף מ"ג ע"ב בוראיתם אותו וזכרתם אז רואה הקב"ה אותם עסוקים במצות ויצוה חסדו בכל היום ובלילה ולזה סיים הפסוק ובליל' שירו עמי כלומר על חסדו שעשה בעבור עסק התור' והמצות ביום להחסיד עמי גם בלילה שירו עמי אני משורר לו ומשבחו על גודל חסדו:

*מדרש* תהלים דף כ"ה ע"ג כשהקב"ה דן לעתיד את העכו"ם לחובה הם מתביישים מיד מכניס היצר הרע ביניהם והם אומרים מבקשים אנו את דיננו שיהפך והקב"ה דן אותם ומחייבם פעם שניה לכך יבושו יבושו שני פעמים:

*אמ"ה* מכניס בהם יצר הרע כדי שיחזרו לבקש את דינם ויבושו כדי לשלם להם מדה במדה כאשר עשו עם ישראל דנין אותם וחוזרי' ומעלילין עליהם כדי לחזור לדונם ולכלות כל מה שיש להם:

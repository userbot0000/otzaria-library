%% ענף יהושע

בראשית רבה סי' פ"ו אמר רבי  שמעון בן יוחאי ספר משנה תורה שגנזם יהושע בשעה שנגלה עליו הקב"ה מצאו יושב וספר משנה תורה בידו א"ל חזק יהושע אמץ יהושע לא ימוש התורה הזה ע"כ:

*וכתב* בעל מתנות כהונה שרש"י ז"ל פירש שגנזם חותם ע"כ והערוך פירש רגל עוד כתב הרב יפה אשכנזי בפי' זה ר"ל שהיה רגיל לעסוק בו תמיד טפי משאר ספרי הקודש משום דכייל לכל דיני התורה בקצרה ובו כתובים משפטי המלך והמלחמות:

*מסכת* ערכין דף ל"ב הקב"ה כעס על יהושע שלא התפלל על יצר הרע של ע"ז כמו שעשה עזרא וכנסת הגדולה בבית שני שקראו בקול גדול בייא בייא ולכן כתיב בעזרא לא ישבו בני ישראל בסוכות מימות יהושע בן נון שמלת סוכות קאי על הקב"ה שפורס סוכת שלום עליהם והקב"ה כעס על יהושע שלא העביר היצה"ר מן העולם לכן החסיר אות אחת משמו שהיא הה"א וכתיב ישוע בן נון ומקשה שם בגמרא למה לא כעס על משה שלא העביר ע"ז מן העולם ותירץ משה לא היה לו זכות של ארץ ישראל להעבירו מן העולם אבל יהושע שהיה לו זכות של ארץ ישראל והיה יכול להעביר יצה"ר של ע"ז לכן כעס עליו:	

*מגלה* עמוקות או' י"א לכן נקרא יהושע בן נון ר"ל  שגילה לו הקב"ה חמישים שערי בינה מנין ן' לקיים קרא כאשר הייתי עם משה אהיה עמך ובמלת אהיה רמז לו גם כן על סוד ע' פנים של תורה שנרמזין במלת ותחסרהו מעט מאלהים עין תלויה קרי ביה מ"ט שלא גילה הקב"ה למשה כל ימיו רק מ'ט פנים משבעים פנים של תורה ונשתיירו סוד אהיה שהוא כ"א לתשלום חשבון שבעים פנים נמצא ששם של אהיה הוא סוד שער הפנימי סגו' וגילה הקב"ה למשה קודם מותו ע"כ תוכן דבריו ע'ש באורך:

*בעל* הטורים ז"ל בפרשה פנחס בפסוק קח לך את יהושע יש בפסוק זה כ"ח תיבות כנגד כ"ח שנים שפירנס יהושע את ישראל ובהן תיקן והעביר כ"ח קוסמים ששלח בלק לבלעם כדאיתא בזוהר על פסוק וישלח בלק לבלעם מלאכים יש בזה הפסוק כ"ח תיבין כנגד כ"ח קוסמים ששלח בלק לבלעם:

*כנפי* יונה יהושע היה בשעת מלחמות עמלק מנין (א"ל יהוה) שהוא נ"ז שנים ואח"כ בשעת כניסתו לארץ היה בן צ"ו שנים מנין (א"ל אדני):

*מעלת* יהושע נער לא ימיש מתוך אהלו שהיתה  פעולתו כפעולת הכרובי' שבמשכן יונת אלם:

*יונת* אלם פרק ל"ז תוספת י' ליהושע כי הי' שלוחו של משה משבט לוי כדאיתא בס' כוונות ולוי היה המעשר בשבטים כדאיתא בפרקי רבי אליעזר:

*ילקוט* שיר השירים כשאמר יהושע שמש בגבעון  דום א"ל השמש כלום יש קטן שאומר לגדול ממנו דום שהרי אני נבראתי ביום ד' ואתה ביום ששי א"ל בן חורין קטן שיש לו עבד זקן אינו אומר לו שתוק לא קנה אברהם שמים וכל אשר בהם שנא' ברוך אברם לאל עליון קונה שמים וארץ ועוד וכי לא השתחוית כעבד לפני יוסף אבי שנאמר והנה השמש והירח וכו' א"ל אם אשתוק מי יאמר קילוסו של הקב"ה א"ל שתוק ואני אומר אז ידבר יהושע וכו': ילקוט חדש בערך יהושע סימן ח'. ולפי זה אפשר שאמר אז ידבר ולא דיבר ר"ל הבטיח את השמש שידבר הוא שירה במקומו:


*ילקוט* משלי דף רי"ח אוצר נחמד ושמן בנוה חכם זה משה וכסיל אדם יבלענו זה יהושע שלא היה בן תורה והיו ישראל קורין אותו כסיל ובשביל שהיה משרת משה זכה לירושתו שהיה מכבדו ופורש הסדין על הספסל ויושב תחת רגליו לפיכך אמר הקב"ה איני מקפח שכרך ועליו נאמר נוצר תאנה יאכל פריה:

*אמ"ה* קשה שהרי משה קבל תורה מסיני ומסרה ליהושע וכו'. ואיך קאמר שלא היה בן תורה ועוד למה היו קורין אותו כסיל. עוד קשה אומרו ובשביל שהיה משרת משה זכה לירושתו דמשמע אע"פ שלא היה בן תורה בעבור ששימש למשה נכנס במקומו וכמו זר נחשב היות מנהיגם של ישראל מי שאינר בן תורה והיה לו להקב"ה לתת לו שכר אחר והיותר קשה שכל מאמרי חכמים ז"ל מורין באצבע שהיה בן תורה ובספר מנחת אליהו אשר לי הארכתי במאמר זה. ומה שנראה עוד בדרז"ל כל מי שדבר לשון הרע אין לו רפואה שכבר כרתו דוד שנאמר יכרת ה' כל שפתי חלקו' וכו' רבי פלוני אומר דבר לשון הרע יעסוק בתורה שנאמר מרפא לשון עץ חיים:

*והנה* כוונת המאמר שיהושע בתחלה בבחרותו לא היה בן תורה וכיון דיהושע אתייא מיוסף דכתיב ביה ויבא יוסף את דבתם רעה אל אביהם על שם זה היו קוראין אותו כסיל דכתיב ומוציא דבה הוא כסיל כי לא היה בן תורה שרפואת הלשון הרע הוא התורה כמדובר ובהיות בן כסיל יתקרי ועל זה היו קורין אותו כסיל רמז דאתייא מיוסף שהוציא דיבה וכתיב ומוציא דיבה הוא כסיל כדפרישית אמנם אחר שנתחבר עם משה רבע"ה לשמשו זכה לירושתו שהיא התורה כלומר זכה להיות תלמיד חכם דירושת משה היא התור' דכתיב תורה צוה לנו משה מורשה קהלת יעקב והקב"ה לא קפח שכרו ממה ששימשו והניחו במקומו דאע"פ שהיו גדולים ממנו בזקנה וחכמים כמותו לא נכנס אלא הוא בזכות השירו' שהיה פורש הסדינין על הספסלים ויוש' תחת רגליו אך בתחל' בחרותו לא היה בן תורה ואז באותו זמן היו קורין אותו כסיל מטעם האמור כדפרישית:

*נמצא* במדרש כי אחר כבישת יהושע ארץ ישראל והריגת ל"א מלכים קרה שמלך אחד מהם היה לו בן מלך על ארמינייה הקטנה ושמו שובך ועמד וקבץ מלכי פרס ומדי מ"ה מלכים ולקחו עמהם יפת הגבור אשר היה עורר חניתו על כמה אנשים וקבצו חיל כחול אשר על שפת הים וישלח מכתב ליהושע וזה נוסח האיגרת:

*מהקבוץ* הנבחר המאושר מלכי פרס ומדי אליך יהושע שלום אתה זאב ערבות ידענו מה שעשית בקרובינו החרבת טירותינו טבחת ולא חמלת מנער ועד זקן הרגת בחרב וכל עריהם השמות. ולכן שמענו ואתה דע לך כי מהיום ועד ל' ימים אנחנו נגיע אליך ונשיג עדיך בגבול נחלתך בהר אפרים אנחנו מ"ה מלכים עצומים ולכל אחד ואחד ס{'} אלף גבורים מחזיקם בחצים ובקשת כלם אחוזי חרב מלומדי מלחמה ובעזרתנו יפת הגבור אשר זכרנו ולזה הכון והכן לך כלי מלחמתך ולא תאמר אח"כ כי באנו עליך בפתע פתאום. ומסרו הכתב ביד שליח אחד נכון וחכם. ובא השליח ומצא ליהושע יושב על כסא מלכותו וכל העם נצב עליו ויצו יהושע להביאו לפניו ולא הביט יהושע אליו עד השלימו לשפוט את בני ישראל ואח"כ לקח המכתב מידו ויקראהו בית ה' בצום ובכי ובמספד וישמור אותה בביתו עד עבור חג השבועות כי קרוב הוא ולא רצה להעציב את העם אבל הוא שמר את הדבר. ואחר עבור חג השבועות הקהיל את כל העם ויקרא את הכתב באזניהם ויאמר אליהם הנה כמה מלחמות נלחמתי וכמה מלכי' נצחתי ולא הבהילוני ועל זה המקרה פחד קראני ורעדה: ובשומעם ויתעצבו האנשי' ויתפקקו חוליותיה' וארכובותיהם דא לדא נקשן הורידו לארץ ראשם ויאמרו אל יהושע כאשר שמענו למשה כן נשמע אליך השר. קח לך גליון שלח אצבע וכתוב עליו בחרט אנוש והשב לשכיננו הפושעים והמורדים דברים קשים כגדים:

*ויאמר* להם יהושע עמדו ואשמעה אופן הכתב אשר סדרתי ואם יכשר בעיניכם אשלחה אליהם. ויאמרו כל העם פתח פיך ויאירו דבריך:

*ויקרא* ויאמר בשם ה' אלהי ישראל אשר הוא מחלי'  הגבורים הזדים וממית הרשעים המורדים ומפריד חיבורי החטאים השודדים: ומחבר פרודי הצדיקי' והחסידים הוא אלהי האלהים ואדוני האדונים אלהי אברהם יצחק ויעקב ה' איש מלחמה ממני יהושע עבד האל. ומהקהלה הקדושה הנבחרת והעדה המאושרת קהל עדת ישראל בני אברהם יצחק ויעקב. אל האומה המרשעת והקהלה המנוגעת עוכרי פסילים ומשתחוים אל האלילים אין שלום אמר אלהי:

*דעו* לכם כי הרעותם אשר עשיתם להקיץ הארי הנרדם ולהעיר הלביא כי יתאדם לתת חרב בידם. אנכי העירותי בצרק להשיב גמולכם בראשיכם ומה לכם לבא במקום קדוש ותבאו ותטמאו את ארצי. הכינו עצמכם ואל תצאו ממקומיכם כי לשבעת הימים אנכי אבא אליכם ואהרוג גבוריכם ואבד מנוס מכם. הנה אתם תתפארו כי אתם מ"ה מלכים ועם כל אחד ס' אלף גבורים ואנכי לא אתפאר כי עמנו מלכי האדמה רק מלאכי מרום אשר אחד מהם הפך סדום ועמורה: ואחד הביא המבול ואחד הפליג הארץ לשבעים אומות: ועמי אשר אתי ת"ר אלף גבורי חיל עברו בים וביבשה וה' הולך לפניהם לילה בעמוד אש ויומם בעמוד ענן: והמובחרים שבהם י"ב אלף הרגו חמשה מלכי מדין ואת בלעם בן בעור ויהרגו כל זכר ולא נפקד מהם איש: וכהן אחד שמו פנחס וחצוצרות התרועה בידו כאשר יריע אף יצריח כל אויבנו נופלים לפנינו:

*הלא* שמעת' פרעה וכל המונו טבעו בים ואנחנו עוברים ביבשה. הלא הוגד לכם מה שעשינו לעמלק ולכל עמו.  הלא ראיתם מה שעשינו לסיחון ולעוג שני מלכי האמורי ואם עמכם יפת הגבור עמנו גבור הגבורים גבוה מעל גבוה:

*וכשמוע* בני ישראל הדברים אלה עמדו על עומדם: ושלח יהושע השליח לארצו וילך אליהם ויספר להם מה שראה מסידור העם ושיעור קומת יהושע שהיתה ה' אמות. ולבושיו תכלת וארגמן וכתר מלכות בראשו ושם ה' כתוב עליו וכשומעם נפלו ארצה ויאמרו מה זאת עשינו אנחנו הסיבונו עלינו את כל הרעה. אח"כ קם יהושע עם י"ב אלף גבורי חיל וילך בתוך ז' ימים אליהם וכראות שובך הדור החיל תמה עד מאד. ואמו המרשעת היתה מכשפה ותאמר אליהם אל תיראו כי אני אסגרם בתוך ז' חומות:

*וכראות* יהושע זה צעק לבו אל ה' ויתיעץ בנפשו ויכתוב כתב ליניח ממשפחת ראובן אשר היה מלך על שני השבטים וחצי אשר בעבר הירדן שיבא הוא עם חייליו ויביא את פנחס וחצוצרות התרועה בידו. ותבא אל יהושע יונה א' לעת ערב ויקשור יהושע את הכתב בכנפיה ותקם היונה ותלך אל יניח וכראותה ממששת בכנפיה ויקח הכתב ויקראהו ויקם על עמדו ויצעק צעקה וירכב על סוסו ויכריז בכל מחנהו חרב לה' ויאספו אליו מכל צד. וישלח ויקרא אל פנחס וילכו שניהם וכראות אמו של שובך החיל הזה אמרה לבנה ראיתי כוכב עולה ממזרח ואין חכמה ואין עצה בחכמתי כי נבונותי לעצור כח כנגדו. וכשמוע בנה שובך היטב חרה לו ויצו להפילה מעל החומה ויבא יניח ויערוך מלחמה עם שובך ויהרגהו. ויבא פנחס לתקוע בחצוצרו' ובכל תרועה היתה נפתח' חומה אחד עד שנפתחו כלם ויצאו ויהרגו בשונאיהם עד בלי השאיר להם שריד ופליט תם: כן יאבדו כל אויבי השם אנס"ו:

*אמ"ה* נלמד מתוך המעשה הזה שבח גדולת המלך הוא להקדי' לצאת ולבא אצל אויביו במקומות' קודם שהם יצאו ממקומם לבא בארצו להלחם בו שכן אמר יהושע לשובך ולמ"ה מלכים אשר עמו אל תצאו ממקומכם כי לז' ימים אנכי אבא אליכם:


*ונראה* עם זה דזהו כוונת הפסוק כי תצא למלחמ' על אויביך וכו' דקשה דהול"ל כי תלחם עם אויבך ונתנו ה' אלהיך בידך מאי כי תצא אמנם אם יאמר כי תלחם יש במשמע שהאויבים באו אצלו בארצו וזו אינו מהגדולה לזה אמר כי תצא דמשמעותו אתה תצא אליהם לילך להלחם בארצם קודם שהם יקדימו לבא אצלך:

*כלי* יקר על הנביאים. הקב"ה נתן ליהושע קרני הוד של משה כדי שיקרע הירדן לפניו כמו שנקרע הים לפני משה:

*אמ"ה* משה ויהושע הם בחינת חמה ולבנה וכשם שהלבנה מקבלת אור מהחמה כדי לפעול להאיר בלילה ואורה מעט גם אינה נרגשת כל כך כך יהושע שקבל קרני הוד של משה כדי להאיר בקריעת הירדן לא נרגש כל כך כקריעת ים סוף דכתיב שמעו עמים ירגזון כדוגמת האור שמקבלת הלבנה מהחמה שאינה מאיר' כל כך ואינה נרגשת כמדובר:

*טעם* למה ניתנו בגלגול השנים עשר אבנים שהקימו מן הירדן ולא ניתנו לפנים במשכן ובמקדש כמו מטה משה וצנצנת המן לפי שאין דרך ליתן אות של יהושע במקום שיש אות של משה דאין חולקים כבוד לתלמיד במקום הרב לקט יוסף ערך ישראל:

*אמ"ה* כיון שמעלת יהושע לא היתה כמעלת משה רבע"ה צריך להשים האות שלו יותר בגילוי במקום יותר מפורסם לעין כל כדי שיראו ויכירו תמיד באות שלו כדי שיתגדל מה שאין כן משה רבינו ע"ה שמעלתו מפורסמת מסוף העולם ועד סופו לכן אות של יהושע דהיינו האבנים ניתנו בגילגול מקום יותר מפורס' ואותות משה ניתנו במשכן ובמקדש שמורי' בבית:

*כלי* יקר טעם שיהושע העמיד השמש להורות שא"י אינה ביד שרים של מעלה וביד מזלות אלא ביד הקב"ה ואין מזל לישראל לכך שינה יהושע את המזלות והעמיד השמש במעלות: עוד לפי שראה יהושע שנענש משה במי מריבה על שלא קידש השם לכן קידש הוא השם לעיני כל ישראל בעמידת חמה ולבנה:

*אמ"ה* נראה לי שכיון יהושע בעמדת חמה ולבנה כדי להפיל לבותם של ל"א מלכים שבאו להלחם עמו כי הם באו בהבטחת חמה ולבנה כוכבי' ומזלות העובדים אותם לכן העמיד לאלוהות שלהם כעבדים לפניו כדי שיראו כי הבל המה ואין בם מועיל לעזור ובזה נפלו לבם ויכום ישראל ובפרט בראותם האבנים היורדים עליהם מן השמים כאילו אלהיהם מרגמים אותם כאילו אומרים קחו גמולכם ממה שהייתם עובדים אותנו ולא להקב"ה אדון הכל:

כ"י ויהושע בן נון מלא רוח חכמ' יהושע מלא בשני ווין עול' בגימ' בן משה מכאן שתלמידו של אדם כבנו:

*אמ"ה* נראה לי רמז אחד בנקדי' דברי בעל עמודיה שבעה ז"ל ושם הענין בארוכה והיוצא מדבריו שחייו של משה היה ראוי להיות ק"ן שנים למ"ד שהתרומ' תרי וחצי ממאה ומשה תרומתו של עולם מששה אלף שתא דהוי עלמא תרי וחצי ממאה נוגע למשה ק"ן שנים וכיצד נתקיים שחי ק"ן שנים עם יהושוע שחי אחר משה ל' שנים והמניח תלמיד הגון נחשב כאלו הוא חי זהו כוללות דבריו השייך לעניינינו. הנה ידוע שמשה הוא במדת התפארת שהיא הוי"ו כנודע לכן כדי שלא יקשה איך נתקצרו ממשה ל' שנה למ"ד שהיה נוגע לו לחיות ק"ן שנים כמדובר הטיל וי"ו יתירה ביהושע שרומז למשה לומר על ידי יהושע נשלמו וכאלו משה קיים דמי: עוד נוכל לומר שהטיל כאן וי"ו יתירה ביהושוע שעולה עם הוי"ו שורשית י"ב כלומר ויהושוע בן נון מלא רוח חכמה באופן יוכל לסבול רוח של כל אחד ואחד מהע' הכוללים בי"ב שבטים וכדחז"ל שהתפלל משה להקב"ה למנו' עליהם איש שיוכל לסבול רוח של כל אחד ואחד. עי"ל רומז שהקב"ה אמר וסמכת את ידך עליו ידו א' ומשה הוסיף פישוט שתי זרועותיו עליו להשפיע בריבוי ששני ווין הם צורת ב' זרועות פשוטים וכיון שכן היה מלא רוח חכמה מלא בכל מה שאפשר לכן הוסיף וי"ו על הוי"ו השורשית לעשות צורת ב' זרועות פשוטים עליו לרמוז על מה שפירשנו משום דמהמפורש בכתוב אינו אלא כי אם סמיכת ב' ידיו עליו אך רמז הוי"ו רומז שגם זרועותיו סמך עליו כאדם שנותן בעין יפה כל מה שביכולתו לתת עי"ל ידוע שמשה ויהושע הם בחינת ת"ת ומלכות כדאז"ל פני משה כפני חמה פני יהושע כפני לבנה ולרמוז על היחוד הגמור בת"ת ומלכות הטיל הוי"י שרומז לת"ת ביהושע שהוא בחינת מלכות:

*עי"ל* ראה משה רבע"ה שאע"פ שהוא מת אלהיהם לא מת על דרך שדרשו במדרש כך במדרש על וימות יוסף וכל אחיו אע"פ שמת יוסף אלהיהם לא מת לכן לרמוז על זה הטיל וי"ו יתירה ביהושע שהוי"ו רומז להקב"ה:

*עי"ל* בראות משה רבע"ה שיתעוררו במחלוק' לישראל עם יהושע אחר מותו כדחז"ל איתא בילקוט שאחר מיתת משה היו קוראין ליהושע כסיל ועם הארץ לכן נתיירא שלא יתחלק מלכותו לכך הטיל וי"ו יתירה בשמו שעולה עם הוי"ו השורשית י"ב להשרות עליו שפע ברכת מלכות שיהיה מולך על י"ב שבטים כמותו. עי"ל שם אהי"ה הוא מסוגל לאדם שלא יכעוס עיין בלוחות הברית בארוכה ושם אהי"ה עולה כ"א מה שעול' מאלף ועד וי"ו שעולה כ"א לכן הוסיף וי"ו בשמו של יהושוע שוי"ו רומז על מספר שם אהי"ה כמדובר לרמוז שיסיר כעס מלבו ואל יכעוס על ישראל שבעבור שכעס משה

על ישראל בענין הסלע וקראן המורים והכה בסלע בכעסו נענש מליכנס לארץ :

*עי"ל* ראיתי בספר כתיבת יד על מאמר חז"ל ראה משה רבע"ה לר' עקיבא דורש על כתרי אותיות ואמר כיון שיש אדם גדול מה ראוי שתנתן התורה על ידו כששמע אומרו כך הוא הלכ' למשה מסיני נתקרר' דעתו וכו' כוונת דורש בכתרי אותיות הם שבעה אותיות שעטג"ז ג"ז יש לכל אחד ג' תגין שהם כלם כ"א תגין בז' אותיות שהם כנגד אהי"ה ועל צירוף זה הוא מה שהיה דורש רבי עקיבא והם סודות נפלאים ועל זה תמה משה ע"כ:

*ונראה* בזה דכיון שמאלף ועד וי"ו עולה שם אהיה שהוא מספר ג"כ הכ"א תגין שהיה דורש רבי עקיבא ועכ"ז לא היה ראוי לכשינתן תורה לישראל כ"א ע"י משה לכן הוסיף וי"ו בשם יהושע שמאלף ועד וי"ו עולה אהיה לרמוז הביטו וראו שאחר משה לא יבא שום אחר לתת תורה לישראל וכדאמרינן במדרש אמר משה לישראל ~על~{אל} תעלה על דעתכם שמשה אחר יבא ויביא לכם תורה וכו' שהרי אין גדול בכל הדורות הבאים כרבי עקיבא עד שמשה תמה עליו שינתן תורה על ידו ועכ"ז לא ניתנה תורה כי אם ע"י דוקא ואע"פ שרבי עקיבא היה דורש בכ"א תגין שעולים אהיה הרמוז מספרו מאלף ועד וי"ו כמדובר באופן שבראות הוי"ו בשם יהושוע יעלה על זכרונם כל זה וישתרשו בלבם שאחר משה אין שום אחר שיוכל לתת תורה:

*ילקוט* יהושע דף י"א ע"ג ספר משנה תורה היה בדגלו של יהושע נטלו והראהו לגלגל חמה אמר ליה כשם שלא דממתי מזה אף אתה דום מלפני:

*אמ"ה* ראוי לדקדק שאינו ענין כל כן לומר אני לא דממתי אתה דום דבשלמא לומר כשאני לא דממתי גם אתה אל תדום או כשם שאני דממתי גם אתה דום ניחא:

*אמנם* הענין כך הוא ידוע שנציחת ישראל במלחמה היה ע"י עסק התורה כי לה' המלחמה שיהושע באותה שעה שנלחמי' היה בהתבודדות במושכלו' ולא פסיק פומיה מגירסא ואם ח"ו היו נוצחים אומות העולם היה יהושע שותק מלמודו מתוך הצעקה והבהלה לזה אמר לשמש כשם שלא דממתי מזה אף אתה דום מלפני וע"י זה איני דומם שאינו מן הדין שכיון שלא דממתי שתדום עכשיו על שאין אתה דום אלא דום כדי שמי שלא דמם לא ידום:

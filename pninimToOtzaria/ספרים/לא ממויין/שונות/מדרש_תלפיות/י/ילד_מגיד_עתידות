%% ענף ילד מגיד עתידות

*ספר* מלחמות ה' לרלב"ג ז"ל במאמר שני פרק ז' דף י"ט ע"ד היה בזמנו ילד כבן ששה או שבעה שנים והיה מגיד עתידות באמת לכל השואלים אותו והיה מודיע מה שיודיעהו שואלו דבר ולא יותר מזה השיעור ושם מפלפל איך אפשר זה כפי הטבע. עיין שם באורך ומסיף דבריו בענין זה נלמד כי ימצא האדם יותר מוכן לאמר באיזה דבר דבר כפי מה שראוי כאשר היה בפני החכמים מאשר הוא בעת אשר אינו עמהם וזה באדם להיותם בעלי זה הכח האלהי כאילו ילוה שפע מה מאיש אחד לאחר ולזה היתה ההודעה במה שיודיעהו השואל למטה מההודעה:

*אמ"ה* באמצעו' המוכן מקבל הבלתי מוכן ובהתחבר האדם עם החכמים ואנשי המעשה שהם מוכנים לשפע הנבואה. בעת שהם מושפעים מהחכמה המתחבר עמהם אע"פ שאינו מוכן מתחכם באמצעותם:

*ונראה* שע"ז אמר שלמה הע"ה הולך את חכמים יחכם וכו' מלבד פשוטן של דברי' שההולך עם החכמים לומד מהם ומתחכם י"ל שהליכה עמהם בלבד מתחכם לאדם כי מקבל משפע חכמתם כמדובר שבהכנ' המוכן מקבל הבלתי מוכן ומתחכם בחברתם: ~ודכר~{ודבר} בדוק ומנוסה שאדם אע"פ שאינו חכם כל כך ומתקשה באיזה דבר בראות פני החכמים בעומדו לפניהם ונתחכם להשיב על קושיתו בנקל ולחדש חידושי' וכו': *אמנם* על ענין הנער המגיד עתידות עיין בספר אלים הובא שם ענין נפלא ונורא
מתינוק מגיד עתידות ומה שדעתי גוזר על זה ועל כיוצא בזה מאנשים לא חכמים המה ורואים מראות ומגידים עתידות שהוא מסבת שורש נשמתם אשר היו מהסוג הזה בפעם ראשונה שבאו בזה העולם ומסבת קדושתם וחכמתם הגיעו למדרגת הגדת העתידות כאשר אינו חסר דור ודור מהם ועל איזה סבה ידועה לבורא יתברך גוזר על נפש אחד מאלו הצדיקי' שילבש בגוף תינוק או איש ומשם ימשך לתינוק להגיד לכל שואלו דבר כי הנפש המלובשת בו מכריחו אל התשוב' לכל שואלו כפי מה שדורש מעמו וכן הדבר באיזה איש רואה מראות נפלאות אע"פ שערך מעשיו אינו מחייבו למדרגה זאת עכ"ז במעט הכנה מעט מזער מתגלות לו מראה ורואה מה שרואה כי נפש המלובשת בו פועל הרגלו שהורגל בו בהיותו בעולם לראות מראות נבואיות כפי חיוב מעשיו שהיו בידיו: ואני המאסף ראיתי איש לא חכם ולא טפש והוא בעל מקרא והיה רואה מראות נפלאות לא יסופר ויורדים לו אותיות מאש באויר וקול יוצא מקוץ האו' ושומ' קול מהם ומגיד מה שאומרים והעומדים שם רואי' האותיות היורדים לדבר עמו אך הכל רואים זולתי קול שאין שומעים אלא הרואה בלבד ודברים נפלאים כאילו אין להם חקר ומספר ועיני' ראו ולא זר:

*ובחיבור* שאלות ותשובות אשר לי הארכתי בענין אלו כיד ה' הטובה עלי כאשר חנני בחסדו הגדול והארכתי גם כן בדברי הרשב"א ז"ל בתשובותיו הישנות על ענין בחור שהיה בזמנו רואה מראות ומגלה רזא דרזין וחיבר ספרים מכמה דפים והוא פלא והיה אומר שמלאך היה מלמדו ומוסר לו כל הסודות ושחיבר לו ספר וכתב הרשב"א ז"ל על ענין זה ואני הבאתי דברי הגאון ז"ל ופלפלתי בהם תראהו משם:


%% ענף יסורין

*אבות* דרבי נתן מעשה ברשב"י שהלך לבקר לאחד שהיה מחולי מעים וראה אותו שהיה מחרף ומגדף אמר ליה ריקה מפני מה אתה מחרף ומגדף א"ל הקב"ה יסירם ממני ויניחם עליך אמר יפה עשה הקב"ה שהנחתי דברי תורה ועסקתי בדברי בטלה עכ"ל:

*אם* לקית בממונך זכור איוב שלקה בממונו ובגופו אם לקית בגופך זכור דתן ואבירם שירדו חיים שאולה.  מס' דרך ארץ זוטא פ"א:

*ספר* הבהיר ויסרתי אתכם אף אני שבע אמרה כנסת ישראל ויסרתי אתכם גם אני ואותם שכתוב בהם שבע ביום הללתיך נתלוו אליה וענו ואמרו אף אני שבע ואע"פ שיש בנו מי שמתהפך מי שממונה על הזכו' ועל הטוב אף אנו נתהפך ונייסר למה מפני חטאתיכם ע"כ ציוני פ' בחקתי:

*יכול* אדם לקבל עליו יסורין ומיני סיגופים קשים כמות אע"פ שיודע שאין בו עון ראוי לכל זה עכ"ז כיון שהוא בצער מועיל צערו להגין על העול' כמשיח שסובל עונותיהם של ישראל וכגון ר' אלעזר כרבי שמעון ורבינו הקדוש כשהיו ביסורין וכאילו בידי' עשו היו מגינין לעולם וכו' כך משמע מתוך ס"ה סי' תקכ"ט:

*מגלה* עמוקות אופן קי"ח כל היסורים שבאו על איוב היו ראוים לבא על אברהם כדרז"ל רזא עלאה איכא הכא ורזא דגלגולא שהיו אותם היסורי' דוקא של אברהם והסוד ו"ירא א"ליו ה' ב"אלני ר"ת איו"ב ה' באלני מ"מרא ר"ת יב"ם כי איוב בן יבמה היה כדאיתא בזוהר פ' כמדבר עמוד ש"צ הוצרך להתגלגל כדין בן יבמה ונקרא עוץ שהיה מתחלה עובד צלמים שהוא גלגול תרת ולאחר עקידה נתבשר לו שאביו עשה תשובה:

*ילקוט* משלי סימן י"ט נכונו ללצים שפטים אמר הקב"ה עד שלא בראתי את האדם התקנתי לו יסורין לפי שאני יודע את יצרו כי יצר לב האדם רע מנעוריו:

*ילקוט* משלי דף ר"ך ע"ד מוסר ה' בני אל תמאס וכו' ר' אבין אומר מפני מה כי את אשר יאהב ה' יוכיח אמר צא וראה מי גרם זה לבן לרצות את האב הוי אומר יסורין ע"כ:

*אמ"ה* שאלוני בכונת מאמר זה ופרשתי דבעל המאמר תפס מתחלת הענין שהוא מוסר ה' וכו' אמנם רבי אבין לא הרגיש כי אם באומרו כי את אשר יאהב ה' יוכיח שאדרבא כיון שאוהבו לא היה ראוי ליסרו ושיעור קושיתו מפני מה כי את אשר יאהב ה' יוכיח שכיון שהקב"ה אוהבו לא היה ראוי ליסרו על דרך מאן דאית ליה סוסיא לרחים רכיב ליה ותירץ צא וראה וכו' כלומר אדרבא אהבה היא במה שמייסרן על דרך ואוהבו שחרו מוסר וכו' דזהו גורם שעונותיו מתמרקין ועל ידי כן כשמרצה להקב"ה על איזה דבר דבריו נשמעים וממלא בקשתו וזהו אמרו צא וראה מי גרם לבן זה לרצות את האב שהוא הקב"ה הוי אומר יסורין על ידי שסבל יסורין יש כח בידו לרצות לאביו שבשמים בכל דבר שצריך:


%% ענף ידעוני

*וידעני* הרלב"ג ז"ל הוסיף ע"פ רש"י שיפול כמו נכפה וידבר כפיו כפי מחשבתו דברים העתידי' והוא היה ענין המשוגע הידוע בינינו (ויש פירושים אחרים על כל זה) מנחה בלולה פרשה שופטים:

*ספר* החינוך ז"ל סי' תכ"ב שלא לשאול בידעוני הענין הוא שמשים המכשף עצם חיה ששמה ידוע לתוך פיו ואותו העצם מדבר על ידי כשפיו וזאת החיה ששמה ידוע ראיתי בספר מן הגאונים שהיא גדלה בחבל גדול שיוצא מן הארץ כעין חבל הקשואין והדלועין וצורתו כצורת אדם בכל דבר בפנים וגוף וידים ורגלים ומטבורו מחובר לחבל ואין כל בריה יכולה ליקרב כמלא החבל לפי שהוא רועה סביבותיה כמלא החבל וטורפת כל מה שיכולה להשיג וכשבאים לצודה מורים בחצים אל החבל עד שנפסק והיא מתה מיד ע"כ:


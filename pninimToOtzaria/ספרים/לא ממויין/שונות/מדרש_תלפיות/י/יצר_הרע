%% ענף יצר הרע

*כל* אינון דלא משתכחין זכאין בהאי עלמא אפילו תמן מתרחקין מקמיה קדוש' בריך הוא ועאלין בנוקבא דתהומא ודחקין שעתא ונחתין לעלמא והא נשמת' דלהון הא אולפנא כמה דאינון קשה קדל בהאי עלמא כך היו עד דלא ייתון לעלמא וההוא חולקא קדישא דיהב להון רמן ליה ואזלין ושאטין ואסתאבון בההוא נוקבא דתהומא רבה ונטיל חולקיהון מתמן ודחקין שעת' ונחתי לעלמא. זוהר פ' אחרי מות דף ס"א ע"ב:

*אמ"ה* מצאתי מכתיבת יד וז"ל ותימה מהיכן בא יצר הרע לאלו יותר מאלו י"ל דאפילו שם למעלה היצר הרע הולך סביב ובכל נשמה יש לה ריח יצר הרע מבחוץ שעולה מנוקבא דתהומא רבא והבחיר' בידה לילך במקום שרוצה וכן כתוב בזוהר שיר השירי': עוד יש נשמות ממקום תחתון קרוב לקליפה וכשבאי' בעולם הזה אין דומה שכר הצדיק שנולד במאדים כאותו שנולד בצדק וכן אין דומה עונש הרשע שנולד במאדי' לנולד בצדק והרשיע ולפי שהבחירה בידו יש צדיקים שווים ממש ואחר שכרו גדול מחברו וכן רשעים שווים והנולד בצדק והרשיע עונשו גדול מנולד במאדים ע"כ:

*בתיקונים* שנשמטו תיקון ה' לפעמים הנשמה אינו מודה בחטאים שתובע עליה היצר הרע משום דחשוד יצר הרע בזה שתובע דבר שלא היה והולכין לגביה ב"ד ונשבע הנשמה עלייהו ואתפטרת ואם לאו פרעת:

*אם* יהרהר לבך רע אמור הורני ה' דרך חקיך עד בצדקתך חייני: מכ"י

*אמרינן* ביומא פ' יום הכפורים אלחישו לה באזנ' ולא וכו' קרי עליה זורו רשעי' מרח' אלו שבבטן יש להם יצר הרע הם אותם שנבראו תתקע"ד דורות שבבטן אמם יש להם יצר הרע והם עזי פנים שממרין באביהם ובאמן ולכך נשלחה איבה בין יעקב ועשו בקטנותם פן ילמד יעקב מעשו ולכן אין לב צדיקי' עם לב רשעים ולפי שיצר לב האדם רע העלים ממנו שמות הקדושים פן יעניש כל אחד את חבירו שנאמר גם את העולם נתן בלבם העלם כתיב שהעלים השם הנכבד ס' החסידים סימן תתשמ"ד:

*ארץ* שיש בה יצר תקיף אם חוטאים באותו ארץ יותר מארץ שאין בה כל כך יצר לפי היצר דן נפש אנשי המקום שהרי ארץ שאין בה יצר כל כך נידונית בפורענות יותר מאותה שיש בה יצר תקיף וכן המכושף אין חטאו גדול כמו שאינו מכושף וחוטא שם סי' תתשע"ה:

*יש* אדם אע"פ שאינו צריך לעשות מלאכה מצוה שיעשה מלאכה כגון שלבו מלא תוגה או לבו נוטה לעברה או לדברים בטלים אז מותר לו לעסוק בדרך ארץ שלא ישתטה ושלא יהרהר בעבירה אבל אם על ידי עסק לימוד או עסק כתיבה או עסק מצוה יוכל לבטל תוגתו והרהורים שלבו אז אסור לו לעסוק בדרך ארץ או אם יוכל לחבר עליו חבר טוב וללמוד בפניו מלאכה אע"פ שמבטל עסק תורה מותר:

*אם* יש לאדם עושר להשכיר אחרים אל ילמוד הוא בניו כדי שלא ימעט בלימוד שלו אלא ישכיר מלמדים לבניו ואם אומן הוא ואי אפשר על ידי אחרים אין פיקוח נפש עדיף מלימוד. לא ישא אדם ספר להפך כיצד שהופך מה למעלה למטה. אם חשב אדם ללמוד לשמה כיצד יחשוב בלבו יאמר כל מה שאלמוד אקיים כשאלמוד. ס' החסידים:

*כשאדם* מתגבר ביצרו בתוקף ישב במים קרים או ישליך עליו מים קרים שאין דבר המבטלו כזה. ס' החסידים סי' תתקכ"ז.

*עשרה* מאמרות דף ל"ב ע"ב והנה טוב מאד זו יצר הרע גיהנם ומלאך המות לעתיד לבא יטהר יצר הרע ויעשה מלאך קדוש ואף גיהנם יטהר וישוב על גבול ג"ע:

*ציוני* בשם של ד' אותיות יש נקודות שבו תפסו כנסת הגדולה ליצר הרע:

*בזוהר* במדבר רעיא מהימנא עמוד רל"ה היצר הרע מצד ימין אקרי נחש מסטרא דישמעאל ומשמאל מסטרא דעשו אקרי סמאל:

*ילקוט* דף מ' ע"ב הא דאמרו עתיד הקב"ה לשחוט את היצר הרע דאיהו סמאל שר של אדום לא הקב"ה בעצמו ישחטנו אלא הקב"ה יתפוש אותו בצצית ראשו ואליהו שוחטו:

*בעשרה* מאמרות דף ל' ע"א שמחה לאבן נגף בזמן שהצדיק מעבירו פירוש שמחה ליצר הרע בזמן שהצדיק כפהו שכן הוא מכוין לעשות שיכפוהו בני אדם ויעשו רצון קונו:

*אמ"ה* זהו הטעם שהע"ז מטיב' ואינו מריע' כנודע מטיב כדי לפתות לאדם אבל אינו מריע' לפי שהשטן היינו יצר הרע יש לו שמחה כשאין שומעים לו ואין מריע למי שאינו עובדה:

*זוהר* ביצחק לא היה בו יצר הרע ולכך לא נמצא פריה ורביה זולת בתפלה ויעתר יצחק לה':

*אמ"ה* קשה דגם באברהם ויעקב לא שלט בו יצר הרע כדרז"ל שלשה לא שלט בהם יצר הרע אברהם יצחק ויעקב וכו' ואם כן למה נמצא בהם פריה ורביה בלי תפלה. ואולי י"ל דאומרם התם לא שלט בהם יצר הרע ר"ל שהיה בהם יצר הרע אלא שלא שלט עליהם להחטיאם כי מעולם לא נצחם היצר הרע אלא הם נצחו לו ואומרו כאן ביצחק לא היה יצר הרע כלל באופן שלא יוכל להוליד:

*מפרשים* ז"ל בצלם אלהים עשה את האדם ממש כי המלאכים אין בהם יצר הרע וטבע' פועל טוב ובהמה אין בהם יצר טוב וטבעה פועל רע נושך ובועט ואדם בעל בחירה לעשות טוב ורע כאלהי' לפיכך בקשו מ"ה לומר שירה לפני אדם הראשון שחשבו שהוא אלוה:

*יפה* תואר בכל שהשליטו ביצרו אין לפרש שלא שלט בו יצר הרע כלל דא"כ לא יקבל אגרא כדאיתא בתוס' ע"א ועוד למה נקרא אלהי יצחק לפי שהוא סומא וחשיב כמת הלא לאברהם נמי יקרא אלהי אברהם כיון שלא שלט בו יצ"ה וחשיב כמלאך אלא כדאיתא בתוס' רגלי חסידיו ישמור שמסייע הקב"ה על ידי שהרחיקו עצמן מעברה שלא ישלוט בהם יצר הרע מעתה:

*אמ"ה* כוונת לא שלט בו יצר הרע ר"ל לא שלט בו לנצחו לעשות רצונו על דרך אמרם חז"ל השטן בגימטריא כמנין ימות השנה חסר חד שהוא יום הכפורים שאינו שולט וכו' והא קא חזינן ששולט ובא לקטרג באומרו בניך גנבים הם כדרז"ל וכמה בתולות נבעלו בנהרדעא וכו' אלא הכונה אף שיקטרג אינו עושה שום פעולה וזהו שאינו שולט ביום הכיפורים:

*מנורת* המאור דף ו' ע"ב אמר המחבר כשאדם נכנס בתאות החטא מתאוה הגוף שהוא היצר הרע ולפי שרואה לבוראו שאינו מענישו מיד בוטח בו שימחול לו בלא תשובה ועל זה הזהיר הנביא אל תאמינו ברע ואם עבר ולא שב והכל מעידין בו ר"ל הבית וכל כליו בנויים מחמדת אברי הגוף מלוכלכין בעבירות שני כחות הנפש טבעית וחיונית שנקראי' שני מלאכים המלוין לאדם מוטבעים בעון אך כח השלישי שהיא הנשמה המשכלת קבלה טומאה ומעידה באדם:

*אצטריך* יצר הרע בעולם כמטרא לעולם דאלמלא יצר הרע חדוותא שמעתא לא ליהוי אבל לא יהיה מנוול כקדמיתא למחטי בה הה"ד לא ירעו ולא ישחיתו בכל הר קדשי וכו' ומטעם זה לא יעקר לעתיד היצר הרע מכל וכל. זוהר תולדות דף מ"ח:

*סודי* רזי לאחורי הרי חשך שם בני אדם בלי יצר הרע וזהו ויבדל אלהים בין האור שהם הצדיקים שבצד זה ובין חשך שהם הרשעים שבצד זה:

*אמ"ה* ידוע שכל הנשמות היו תלויות בגוף של אדם הראשון כאמז"ל ופירשתי בספר מנחת אליהו אשר לי שאולי כל אותם שלא מתו כחנון ואליהו ויעקב ומשה וכו' היו נשמותיהם תלויות בעצם הלוז שעצם זה לא טעם מאכילת הפרי כנודע ולכך עצם זה קיים בקבר ואינו נרקב ככל העצמות וממנו יתהוה האדם בתחיית המתים כנודע עיין שם באורך ואפשר גם כן שאלו היושבים אחורי הרי חשך שאין בהם יצר הרע נשמותיהם מעצם הלוז שלא טעם מהפרי ולכך הנשמות אשר שם לא נתלבש בהם יצר הרע שהיצר הרע נמשך מאכילת הפרי כנודע וכל זה שכתבתי אם בני אדם דקאמר שהם בלי יצר הרע הם ישראל נשמותיה' תלויות בגוף אדם הראשון אמנם אם אין ישראל שנשמותיהם באים מאדם בליעל צריך לבקש טעם אחר:

*יומא* פ' ז' דף ס"ח אנשי כנסת הגדולה התפללו והתענו על ביטול יצר הרע דע"ז ומסרוהו ניהליה ונפק אתא כבי גוריא דנורא מבית קדש הקדשים תפסוהו ליה:

*אמ"ה* יצר הרע דע"ז מאי בעי בבית קדש הקדשים דיצא משם כבי גוריא דנורא ודרך רמז וצורה י"ל שבהיות שבלב יש שני חללים בחלל האחד הוא מושב של יצר הטוב והחלל השני הוא מלא דם ושם מושב היצר הרע כנודע מחז"ל ויצר הרע היא דוגמת שלהבת אש כאומרם חז"ל גבי רב עמרם חסידא שיצא ממנו יצ"הר כעמודא דנורא וכו' וכיון שהלב הוא משכן לנשמה ונקרא הלב בית קדש הקדשים כמו שכתב החסיד בעל ראשית חכמה ז"ל וכו' לכן בהתפללם אל ה' אנשי כנסת הגדולה על ביטול יצר הרע דע"ז יצא מלבם החוצה לשיתמסר בידם וזהו כוונת אומרו יצא מבית קדש הקדשים דהיינו הלב שמתכנה לכך כמדובר וכן פירש ג"כ כהר"ר יוסף קמחי נרו:

*לב* אריה ז"ל בפרשה פקודי דף ס"ח ע"ב מצאתי כתוב דלילית וסמאל הוא מספר תרי"א שהוא יצ"הר וזה אומרו חז"ל בראתי יצ"הר שהוא לילית וסמאל שהוא מספר תרי"א בראתי תבלין כנגדו התורה שהוא מספר תרי"א לבטל יצ"הר שהוא מספר שלו ע"כ:

*אמ"ה* לילית וסמאל שהוא היצ"הר עולה תרי"א כמספר התורה שעולה תרי"א לרמוז שהיצ"הר הוא הגורם לקיבול שכר על עסק התורה לפי שהוא מנגדו ואדם אינו שומע לו ומקבל שכר:

*עוד* בא לרמוז מספר לילית וסמאל שהם עולים תרי"א כמספר התורה שעתיד הקב"ה לתקנם ולקרבם אל הקדושה היינו התורה כאחז"ל לעתיד לבא עתיד הקב"ה לשוחטו וכו' וכוונת לשוחטו להסיר ממנו סם מות ונשאר אל כשאר המלאכים באופן דשוחט שמו דהיינו שמחלקו לשנים להפריד רע מטוב כמו שפירש החסיד בעל לוחות הברית עיין שם:


*עוד* נראה דעולים לילית וסמאל כמספר תורה להודיעך שאין ממש בסטרא אחרא רצוני לומר שאין לה כח מצד עצמה כלום אם אין לה יניקה קצת שהולך לה מצד הקדושה להחיותה לצורך העולם ברצון הבורא יתברך אלהי האלהים ואדוני האדונים:


*וכמו* שכתבו המקובלים ז"ל במאמר חז"ל שהקב"ה הניח צד צפון פרוץ לומר שכל מי שאומר שהוא אלוה ילך ויבנה אותו צד וכו' הכוונה דמצד צפון היא מדורת החיצוניים ויש צד פרוץ כדי שדרך שם ילך להם יניקה קצת מהקדושה להחיותם לכן כל האומר שהוא אלוה ומתחבר עצמו בסטרא אחרא ילך ויגדור אותו צד ויראה חרפתו דיראה שמיד חוזרים הקליפות כלא היו כיון שאין להם יניקה מהקדושה א"כ הבל הכל והקדושה עיקר ע"כ ובענפים דל' כתבתי הענין יותר באורך ע"ש:

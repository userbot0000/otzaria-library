%% ענף יאשיהו

*עמק* המלך דף קמ"ח ע"ד. ביאשיהו נאמר לא היה מלך אשר שב אל ה' לפי שהיה הגלגול של אחז ולכן אמר לו ישעיה ~שמעי~{שמעו} נא בית דוד על שם שנאמר הנה בן נולד לבית דוד יאשיהו שמו:

*אמ"ה* המלכים שחטאו לא היה כוונתם חלילה למרוד בקונם אך היה כוונתם לירד בעמקי הקליפות להושיע משם נצוצי הקדושה הטבועים בתוך הקליפות אך כיון שלא הגיע עדיין הזמן למתק הקליפות היו יורדין ולא היה בהם כח לצאת והיו נטבעין שם כמו שכתב שם בעמק המלך דף ק"ח ע"ב גבי שלמה דמטעם זה היה לוקח נשים נכריות והן החטיאו אותו משום כי לא הגיע עדיין הזמן למתק הקליפות באופן שכוונתם לשמים וכיון שכן מיד הקב"ה היה מתקנם כאחז שבא ביאשיהו ששב אל ה' בכל לבו:

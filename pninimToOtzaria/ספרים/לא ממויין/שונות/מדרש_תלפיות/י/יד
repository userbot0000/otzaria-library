%% ענף יד

מכילתא דף ל' אין בידו בכל מקום אלא רשותו ואע"פ שאין ראיה לדבר זכר לדבר ויקח כל ארצו מידו ואומר ויקח העבד עשרה גמלים מגמלי אדוניו וכל טוב אדוניו בידו הא אין בידו בכל מקום אלא רשות:

*ששה* בידים וברגלים ואלו הן. (א) הפסח. (ב) מי שנשמטה ירכו עד שהיא ארוכה מחברתה והוא שרוע האמור בתורה. (ג) מי שאחת מירכותיו גבוה מחברתה. (ד) מי שנשבר עצם ידו והוא שיהיה ניכר. (ה) מי שנשבר עצם רגלו והוא שיהיה ניכר ואע"פ שאינו ניכר כשעומד אם ניכר כשיהל' הרי זה מום. (ו) מי שרגליו מבולמות מחמת עצמם ובריית' אבל אם היו מבולמות מחמת הרוח אינו מום:

*ששה* בידים ואלו הן (א) מי שיש לו אצבע יתירה באצבעות ידיו אפילו הם שש ושש ואם חתך היתירה כשר ואם היה בה עצם אפילו חתכה פסול. (ב) מי שחסר אצבע אחד מידו. (ג) מי ששתי אצבעו' ידיו קולטות עד למעלה מן הפרק ואם חתכן והפרישן עד הפרק כשר באיזה פרק אמרו בפרק ראשון הסמוך לכף היד (ד) מי שאצבעותיו מורכבות זו על זו. (ה) מי שפיקה יוצא' מגודלו. (ו) מי שהיא אטר יד ימינו ואם היה שולט בשתי ידיו כשר:

*אבות* דרבי נתן כשנברא האדם בא בידים קמוצו' לומר כל העולם שלי הוא והולך כשמת בידים פשוטות לומר הא לכם כל מה שקניתי:


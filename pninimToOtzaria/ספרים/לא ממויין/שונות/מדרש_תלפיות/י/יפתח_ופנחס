%% ענף יפתח ופנחס

*תנחומא הביאו ילקוט שופטים דף ב' ע"א ולפי שלא היה יפתח בן תורה אבד את בתו וכה"א פרי צדיק עץ חיים אע"פ שאדם צדיק אם אינו עוסק בתורה אין בידו כלום שמתוך התורה הוא לומד היאך ~היא~{הוא} לוקח נפשות אמרה לו בתו שמא כתוב בתור' שיקריבו נפשות והלא כתיב מן הבהמה מן הבקר א"ל בתי נדרתי והיה היוצא:

*אמ"ה* למה כשאדם צדיק ואינו עוסק בתורה אין בידו כלום ועוד להבין במה שהקש{ת}ה לו בתו שכתוב בתורה שיקריבו בהמות דהן אמת שכן צוה משום שאין הקב"ה מכריח לאדם לקרב את בנו או את בתו משום שהוא דבר שלא יהיה מקובל לאדם ויבאו לעבור על צוויו כענין שהתיר יפת תואר שאם יצוה בהפך יבא לבטל צוויו כי דברה תורה כנגד יצר הרע.

*ונראה* במדחז"ל אין צדיק בארץ אשר יעשה טוב ולא יחטא כלומר בטוב שעושה אי אפשר אם אין מעורב בו צד חטא כמו שמתגאה בעשיית הטוב או פנייות אחרות ע"כ עוד ידוע מחז"ל שעסק התורה מכפרת על כל דבר פשע וכו' ולזה כיון בעל המאמר שאע"פ שיהיה אדם צדיק אם אינו עוסק בתורה אין בידו כלום משום שבאותו צדקות שעושה יש מעורב בו מהחטא ואם אינו עוסק בתורה לכפר עליהם נמצאים בידו חבילות חבילות של עבירות ולבסוף מתחברים כלם ונעשים שורש נחש יצא צפע ופריו שרף מעופף וגוררת עבירה להרוג נפש כיפתח שלא היה בן תורה כאחז"ל ר' יוחנן אמר יפתח הקדש דמי' היה חייב ור"ל אמר אפילו הקדש דמים לא היה חייב וכו' הרי אע"פ שהיה צדיק כיון שלא היה עוסק בתורה לא ידע מכל זה והרג את הנפש:

*ובתו* הוכיח{ה} לו מן התורה שבפירוש אמרה שאין הקב"ה חפץ בקרבן אדם מדכתב אדם כי יקריב מכם קרבן לה' מן הבהמה וכו' מאי אדם אלא הקב"ה שרצה לרמוז בזה דהמקריב אדם לקרבן זהו סבר' מכם מדעתכם משום דקרבן לה' הוא מן הבהמה מן הבקר וכו' וכאחז"ל אשר לא צויתי ~זא~{זה} אברהם שהקריב את יצחק ולא עלתה על לבי זו בתו של יפתח. באופן שבתו הוכיח{ה} לו מן התורה בפירוש אתמר שצוה הקב"ה מלהקריב קרבן אדם במה שהזכיר אדם כי יקריב כדפרש"י ויפתח בבלי דעת השיב דנדרו היה מבטל מה שכתוב בתורה ועל העדר ידיעתו נענש וזה הטעם שאחז"ל ולא ע"ה חסיד:

*חז"ל* פנחס ויפתח שניהם נענשו בדם הנערה יפתח מת בנשילת אברים בכל מקום שהיה הולך אבר נשול ממנו והיו קוברים אותו וכו' פנחס ניטלה הימנו רוח הקדש וכ':

*אמ"ה* מצאתי בלב אהרן וכלי יקר יפתח מת בנשילת אברים מדה כנגד מדה כמו שעשאה אברים לקרבן עם היותו יכול להצילה ומ"מ פנחס לפי שלא פגע בה ממש רק שהיה יכול להצילה ולא הציל מפני כבודו ולא נענש אלא בנטילת כבודו ממנו רוח הקדש ע"כ:

*ולי* נראה כיון שהבנים הם אבריו של אדם על דרך אומרם חז"ל ברא כרעא דאבוה ויפתח בחייו הוא בעצמו הפריד ממנו אבר מאבריו בהריגת בתו לכן מדה כנגד מדה ימות בנשילת אבריו בחייו: ופנחס כיון שגרם בצער הגדול הזה לנערה והדאגה העצומה שלקחה בנפשה תנטל רוח הקודש ממנו הבא לאדם מתוך שמחה על דרך שכתוב גבי נבואה ויהי כנגן המנגן:

*עי"ל* איתא בתנא דבי אליהו כשבא יפתח לעלות בתו על גבי המזבח נתקבצו עליו בני אפרים לעשות עמו מריבה גדולה היה לפנחס שיאמר להם להתיר נדרו לא באתם לעשות מריבה באתם אלא הוא לא מיחה בבני אפרים והוא לא התיר את נדרו ליפתח יושב על כסאו שופט צדק יהי שמו הגדול מבורך לעולם ולעולמי עולמים אחר ששם זה נפשו ובא להציל את ישראל מעמון ומואב ובאו לעשות עמו מריבה מיד עמד והרג מהם מ"ב אלף שנאמר אמור נא שבולת ואמר סבולת וכו' ומי הרג אותם פנחס שהיה ספק בידו למחות ולא מיחה ולהתיר לו נדרו ליפתח ולא התיר ע"כ לענייננו. לכן מדה כנגד מדה יפתח שגרם במיתת מ"ב אלף מישראל קודם זמנם שעדיין היו ראוים להיותם חיים לכך ימות הוא ויקברו אבריו בעודו חי כי בכל מקום היה נופל ממנו אבר והיו קוברים אותו ופנחס שגרם במיתתם על שלא התיר נדרו וגרם ברבוי טומאת מת ראוי שיסתלק ממנו דבר של קדושה היינו רוח הקדש שנסתלק ממנו:

*עי"ל* יפתח שמנע לבתו שתלד בנים ועובר ירך אמו הוא כאחז"ל לכן מדה כנגד מדה ימות בנשילת אברים. ופנחס שגרם במיתתה ימות הוא גם כן בהסתלקות רוח הקדש ממנו שנחשב כמת כדכתיב גבי יעקב ותחי רוח יעקב אביהם שחזר בו רוח קודשו מכלל שקודם זה היה חשוב כמת:

*עוד* נראה בפנחס ילקוט שופטים דף כ' ע"ב דנבואה ורוח הקדש נקרא מנוחה וכו' לכן כיון שלא התיר נדרו של יפתח והלכה הנערה  ג' חדשים בהרים בלי מנוחה מדה כנגד מדה ניטל ממנו רוח הקודש שנקרא מנוחה:

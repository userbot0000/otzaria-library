%% ענף ישמעאל

*בעשרה* מאמרות דף מ"ו מלאכי השרת בקשו לדון לישמעאל על שם סופו אמר הקב"ה באשר הוא שם כפי מעשיו של אותה שעה ולא כבן סורר שהוא זולל עכשיו ולסוף ילסטם הבריות אבל אם אין בו מאותו עון מאותו מעשה שהוא עתיד לחטוא אין עונשים אותו. ועוד אע"פ שישמעאל באותו פעם היה תחלת הקלקלה מ"ט אין סופו להמית בצמא אלא בנו העתיד לחטוא ואין דנין בן סורר אלא על קלקלת עצמו תחלה וסוף:

*יפ"ת* בענין ישמעאל אמרו מלאכי השרת מי שעתיד להמית בניך בצמא וא"ת למה לא אמרו שעבד ע"ז ג"ע וש"ד וי"ל דקטרוגא היה מענין הבאר עי"ל דבן י"ז שנים היה ואין בית דין של מעלה מענישין עד עשרים ועי"ל דעשה תשובה כדרז"ל בשיבה טובה שיעש' ישמעאל תשובה בחייו:

*ובמפרשים* ז"ל עתיד להמית בניך בצמ' דאית' בפרקי ר' אליעזר זה היה הבאר שנברא בערב שבת בין השמשות ואין ראוי לרשע זה לעשות לו מעשה נסים והיה תשובת הקב"ה לא יופסד בשביל זרעו הרשעים מעשה נסים:

*ותשלך* את הילד תחת אחד השחים רבי מאיר אומר זה הרותם הגדל במדבר רבי יוסי בן חלפתא אומר מקום שהשיח עמה אחד מן המלאכים. רבי ברכיה אומר שהשיחה דברים כלפי מעלה ואמרה כביכול את דומה לבני אדם שאומרים ליתן דבר וחוזרין בהם לא כך אמרת לי הרבה ארבה את זרעך הרי הוא מת בצמא מיד רמז הקב"ה למלאך להראות לה את הבאר. תנחומא ויצא:

*אמ"ה* קשה ומי אמר לה שהקב"ה יחזור ממה שהבטיחה כיון שהבטיחה יחזיק נפשו בקרבו שלא ימות עד שתגיע למקום שהמים מצויין כי הוא יתברך כב"יכול ואע"פ שראתה אותו גוסס הוא יתברך מחזיקו ומה לה להטיח דברים ואולי יש לומר במה שכתב הר"ן ז"ל שכל נבואה שאמרה הנביא לרבי' לטובה אין הקב"ה חוזר בה משום הכחשת הנבי' אבל כשהנביא עדיין לא פרסם נבואתו חוזר אפילו לטובה ע"כ וכ"ש בנדון זה דלא שייך זה כיון שהבטיחה על ידי המלאך שיחזור והנה הגר חששה אולי נתעוררו קטרוגים עליו על מעשיו הרעים או על מה שעתיד לצאת ממנו וכמו שהיה שקטרגו המלאכי' כדרז"ל וא"כ חזר ממה שהבטחתני ולכן אמרה שהן אמת שיכול לחזור אמנם כיון שדרך בני אדם ליתן דבר וחוזר בו אין ראוי שיחזור אע"פ שיתעוררו קטרוגים על בני כי אין ראוי שיתנהג בבחינת האדם והקב"ה רמז למלאך להראות לה הבאר מטעם באשר הוא שם שאם לא היה צדיק באותה שעה היה חוזר בו אע"פ שהבטיחה כיון שלא הבטיחה על יד נביא כמדובר:

*זרע* ישמעאל נקרא קין על שם שישבו באחזת קין וכן הוא אומר וחבר הקני נפרד מקין והלא כל בני קין נכרתו בימי המבול אלא על שם שישב באחזת קין נקראו בניו בני קין וישיבתם מלכות אשור אמר בלעם מכל שבעים לשון שברא הקב"ה בעולמו לא שם שמו אלא לישראל ולישמעאל שנא' וקראת' שמו ישמעאל לשמו של ישראל אוי מי יחיה משמו אל אוי מי יחיה בימיו כך דרשו כפרקי רבי אליעזר עיין ברבינו בחיי ז"ל פ' בלק:

*אמ"ה* שם שמו על ישמעאל כישראל דזה לעומת זה עשה אלהים. עי"ל על שקבל עליו המילה והיוצאי' ממנו עתידין להיות מלכי חסד עם ישראל כי ישמעאל בהיות בן אברהם מצד החסד וכתיב חסד אל כל היום לכן שם שם אל בישמעאל שמלכיהם עתידין לעשות חסד עם ישראל כמדובר עי"ל בדחז"ל תחת אדום ולא תחת ישמעאל וכו' וכראות הקב"ה רוע לבם של זרע ישמעאל עם ישראל שם שמו ישמעאל נתן אל בשמו דחסד אל כדי למזג הדין שיוכלו ישראל לעמוד ביניהם:

*עמק* המלך דף ע"ז ע"ד ישמעאל נתגלגל באתון של בלעם ואח"כ חזר ונתגלגל בחמורו של ר' פנחס בן יאיר ולהיות שהישמעאלים הם גנבים לכן נגנב החמור:

*אמ"ה* בזה ניחא שחמורתא של ר' פנחס בן יאיר לא אכלה בלי מעשר כאחז"ל במס' חולין ובמדרש וכו' לפי שבא לתקן מה שעבד ע"ז כדכתיב את בן הגר המצרית מצחק ודרשו חז"ל אין מצמק אלא ע"ז והפרשת המעשר הוא להורות שיש אדון בעולם כנודע בספר טעמי המצות:

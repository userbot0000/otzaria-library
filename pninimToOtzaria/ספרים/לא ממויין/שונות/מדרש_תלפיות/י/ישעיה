%% ענף ישעיה

*שורש* ישי דף ל"ה מה דאיתא בפסיקתא אמר ישעיה אוי לי כי נדמתי כיון שרא' מלאכי השרת מקלסים להקב"ה ולא שיתף קלוסו עמהם שאילולי שתפתי קלוסי עם קילוס שלהם הייתי חי וקיים לעולם ע"כ ופירש שנתרשל בקילוס הוי כמו חובל בעצמו שבעבור זה לא היה חי לעולם ואית' בחז"ל אך את דמיכם להביא את החונק עצמו:

*ילקוט* תהלים סימן קי"ח ע"ב כל הנביאים לא היו יודעים מה הם מתנבאים חוץ ממשה וישעיה:

*אמ"ה* כתב בספר הגלגולים ישעיה גלגול משה ולכן היה עלג כמשה משורש הבל ע"כ וניחא עם זה שהשוה ישעיה למשה שהיה יודע מה שהיה מתנבא כמוהו: ובזה מבואר אצלי פסוק נביא מקרבך מאחיך כמוני יקים לך ה' אלהיך אליו תשמעון הכוונה אע"פ שישעיה קאמר דברים נראים לכאורה סותרים דברי משה רבע"ה ח"ו כמו שאמר לו מנשה משה רבך אמר כי לא יראני האדם וחי ואתה אמרת ואראה את ה' וכו' והדין עם ישעיה דכאן באספקלריא המאירה וכאן באספקלריא שאינה מאירה כנודע באורך בגמרא לכן בראות משה רבע"ה שיכול לטעות בדברי ישעיה כמו שטעה מנשה לכן אמר נביא מקרבך מאחיך כמוני שהוא ישעיה שהוא כמוני לעג בלשונו וכמוני דייקא שהוא גלגולי אליו תשמעון אע"פ שתראו שאמר דברים נראין סותרים דברי דעו שהאמת אתו ואין שום סתירה כמו שמתרץ בגמרא:

*ילקוט* ישעיה דף ע' ע"א מאה ועשרים שנה חיה ישעיה כנגד ק"כ שנה של ארבע מלכים הללו עוזיהו. יותם. אחז. יחזקיהו. למה יראת ה' תוסיף ימים:

*אמ"ה* יראת ה' תוסיף ימים על ימיו שקצבו לו משעת בואו לעולם שהרי ישעיה היות ירא השם הוסיפו לו שנים שיחיה כשיעור חיי ד' מלכים ובישעיה לא שייך לומר משלו הוסיפו לו כי לא נגזר עליו מיתה כחזקיה וחזר בתשוב' ונתבטלה הגזרה ממות לחיים כדי לומר משלו הוסיפו לו שהם השנים שנתקצרו שחזרו לו: וגם מפשוטו של פסוק משמע שההוספה שמוסיפים היא תוספת על העיקר מדלא קאמר יראת ה' משלים ימים שהוא הפך אומרו ושנות רשעים תקצורנה שלרשעים מתקצרים מהקצבה ולירא השם משלימים הקצבה ומוסיפים מדקאמר תוסיף היא תוספת על ימיו שלו שהיו קצובים מתחלת בריאתו:

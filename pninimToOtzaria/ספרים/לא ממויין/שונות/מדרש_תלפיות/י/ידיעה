%% ענף ידיעה

*אבות* ר' נתן פ' ל"ח אין ספק לאדם לידע מהדמו' למעלה ואלמלא כן היו מוסרין לו מפתחות ויודע במה נבראו שמים וארץ ע"כ:

*אמ"ה* מה דמות למעלה ר"ל שיעור קומה כנודע ליודעי חן וכדרז"ל מדרש משלי דשואל הקב"ה לאדם ביום הדין ידעת שיעור קומה שלי:

*ספר* כתיבת יד אנשי שקול הדעת אמרו כי הדעות שנים דעת העיקר בטרם היותו: והשני דעת היש הנמצא. וזהו פירוש הרצון בזה שאע"פ שכל הדברי' המתחדשים אצלנו השם ידעם מאז הידיעה ההיא היא ידיעת האפשר וכשיצא לפועל מחלק האפשר תהיה בו ידיעה על הנמצא וראוי לפועלו גמול טוב כפי בחירתו ובענין זה בוחר הקב"ה את הצדיק ומנסהו ויודעו במה שנמצא וידינהו כפי הצטרף המעשה למחשבה הכונה בזה שאע"פ שהשם יתברך ידע זה הנסיון בדעת העתיד רצה להוציאו לפועל כדי שיקבל עליו הצדיק שכר:

*מצוה* לדעת האל יתברך שנאמר וידעת היום וכו' והידיעה עצמה היא שורש ועיקר לכל דבר והרי הוא כאילו קונה פלטרין של מעלה ושל מטה ואמרו רז"ל כל אדם שיש בו דעת כאילו נבנה בית המקדש בימיו. עוד אמרו גדולה דעה שנתנה בין שני שמות ומה היא כי אל דעות ה'. רקנטי:

*הרב* ן' עזרא ז"ל בס' תהלות כתב על פסוק כי יודע ה' דרך צדיקים וז"ל אין ספק כי השם הנכבד יודע הכללים והפרטים דכללים הם נפש כל חי לכל הברואים. והפרטים הם כל מין ומין בפני עצמו או אפילו כל בריה בפני עצמה כי מעשה ידיו כלם רק דעת הפרט לכל אחד בדרך כלל הן לצדיק הן לרשע ידענו ולעולם ידע אומנות הנודעות ובעבור שתעמדנה נפשות הצדיקים ותהיינה קיימות לעולם על כן ידע אותם גם ידע כי נפשות הרשעים תאבדנה ע"כ:


*מי הם החייבים בציצית, סי׳ י"ז.*

% יז

%% א

*אף על גב דכתיב וראיתם אותו סומא חייב בציצית מפני שנתרבה מאשר תכסה בה* /ואע"ג דצריך אשר תכסה בה לרבות דבעלת חמש חייבת בציצית כנ"ל (סי' י׳ סעיף א׳) תיבת אשר יתירה ומרבינן גם בת ה׳ כנפות/ *וקרא דוראיתם אותו איצטריך למעט כסות לילה* /והסברה נותנת לרבות כסות סומא ולמעט כסות לילה משום דכסות סומא ישנו עכ״פ בראיה אצל אחרים, אבל כסות לילה אינו בראיה אצל אחרים/.

%% ב

*נשים ועבדים פטורים מפני שהוא מ"ע שהז״ג* /וכל מ״ע שהז״ג נשים פטורות מהם אפי׳ מדרבנן דהוקשה כל התורה לתפילין דכתיב בהו למען תהיה תורת ה׳ בפיך, וכמו דפטורות מתפילין דאתקיש לת״ת דכתיב בה ושננתם לבניך ולא לבנותיך כן פטורות מכל מ"ע שהז״ג./ ומיהו אם רוצים להתעטף ולברך הרשות בידם כמו בשאר מ״ע שהז"ג אך מחזי כיוהרא ולכן אין להם ללבוש ציצית הואיל ואינו חובת גברא אגור סי׳ כ"ז /פי' שאין החיוב מוטל עליו לקנות לו טלית בת ד"כ שאם אין לו בגד ד״כ אינו חייב בציצית ועוד יל"פ דהא החיוב מוטל על הטלית וטלית של אשה אף אם האיש לובשו פטור מציצית ואיך תעשה היא בו ציצית./ *טומטום ואנדרוגינוס חייבים מספק ויתעטפו בלא ברכה* /פי' טומטום לא נודע אם הוא זכר או נקבה, ואנדרוגינוס יש לו זכרות ונקבות והוא ג"כ ספק זכר ספק נקבה,/ ולפי מה שנהגו הנשים לברך במ״ע שהז"ג גם הם יברכו /וצריכים לברך {ודוקא} אם לובשים טלית צמר או של שאר מינים. אבל על טלית פשתים וציצית פשתים לא יברכו/.

%% ג

*קטן היודע להתעטף אביו צריך ליקח לו ציצית לחנכו* ודוקא כשיודע לעטוף שני ציצית לפניו ושתים לאחריו ויודע לאחוז הציצית בידו בשעת ק״ש.

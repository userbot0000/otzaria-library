*אם להתיר ציצית מבגד לבגד ודין נקרע הטלית. סי' ט״ו.*

% טו

%% א

*מותר להתיר ציצית מטלית זה ולתנם בטלית אחר* /אפי׳ מטלית חדש לטלית חדש. ואפי' מט״ג לט"ק, ולכתחלה לא יתיר אא״כ אין לו ציצית אחרים נאים כאילו ומותר להתיר ציצית מטלית של צמר לתנם בטלית של משי אפי׳ כשיש לו ציצית של משי ורוצה לקיים מצוה מן המובחר לתת בו חוטין של צמר אבל אין להתיר ציצית מטלית של גדול לתנם בטלית של קטן/ *אבל שלא להניחם בבגד אחר לא* /אפי׳ אם רוצה למכור הטלית לישראל אסור ליקח ציציותיו אבל אם רוצה למכרו לא"י יכול להסירם וכן אם רוצה לעשות מהטלית בגד שלא יהיה לו ד״כ מותר לטלם ומותר להסירם לתת תחתיהם ציצית יותר נאים משום הידור מצוה או כשהם ישנים ומסירם כדי לחדשם או כשנפסק חוט אחד ולא נשאר בו אלא כדי עניבה ואם נפסל ענף אחד יכול להסיר את כולם ומ״מ בכל זה לא יחתכם אלא יתירם עד שיהיו ראוים לטלית אחר/ ודוקא בטלית שהוא בר חיובא אבל מותר להסיר הציצית מטלית של מתים (מרדכי ותוס׳) /וכן אם נתבלה הטלית מותר להסיר ציציותיו וא״צ להניחם בטלית אחר/.

%% ב

*אינו יכול ליקח הכנף כמו שהוא עם הציצית ולתופרו בבגד אחר* /אף להסוברים דיכול לחזור ולתופרו עם ציציותיו בבגד זה עצמו שנקרע ממנו, כשיש בו שיעור ג׳ על ג׳ כמו שיתבאר בסעיף ד׳, שאני התם/ *משום דעל כנפי בגדיהם בעינן* /ותחלת עשייתו בבגד זה היה בכשירות, אבל כאן שתופרו בבגד אחר/ *וכנף זה לא היה מבגד זה בשעת עשייה* /וא"כ מיד כשנפסק הכנף נתבטלו הציצית ואף על פי שחוזר ותופרו הו״ל תעשה ולמ״ה שתחלת עשייתו בבגד זה היה בפסול, אבל מותר להביא ציצית מבגד אחר ולתלות בבגד זה כיון שצריך לחזור ולכורכה ולתקנה כבתחלה, ובט״ק שעושין בו שני נקבים ומוציא הציצית לצד חוץ ונפסק השלם המבדיל בין שני הנקבים, מותר להחזיר הענף כמו שהוא ע״י שנותנו ע"ג משיחה או רצועה ותופר המשיחה להבדיל בין שני הנקבים ואין צריך להתיר הענף ולחזור ולכורכו מחדש ובכל אופן צריך שיהיו החוטין שלמים שאם נפסק חוט אחד אפי׳ נשתייר בו כדי עניבה אסור לעשותו בבגד אחר ואפי' להחזירו לבגד זה אבל יכול לקשור בו חוט עד שיהיה ארוך י״ב גודלין, וכן בחוטי הציצית שנפסקו כל שעדיין לא נפסלו מועיל בהם קשירה תלה חוטי הציצית בין שני כנפים וקשר כנף זה כהלכתו וכנף זה כהלכתו ואחר כך פסק החוטין פסולים משום תולמ״ה, ואפי׳ היו שלשה חוטין פסוקים וחוט הרביעי היה שלם ומחבר ב' הציצית שבין ב׳ הכנפים גם כן פסול/.

%% ג

*טלית מצויצת כהלכתה שחלקוה לשתים ובכל חלק יש בו שיעור להתעטף* /ויש בו ארבע כנפות/ *ונשאר לכל אחד ציצית אחת או שתים* /יכול להשלים לכ"א ציציותיו, דכיון שמתחלה נעשו אילו הציצית בהכשר וגם עכשיו כשנחלקת נשאר כ״א בטלית שהוא כשר לציצית/ *אין בו משום תולמ"ה* /וגם אם מחבר אל כל חלק חתיכת בגד לא אמרינן דבשעה שמתחיל לתפור מתבטלים הכנפות והוה כאין בו רק ג׳ כנפות, ופסולים גם אחר שמשלים התפירה משום תולמ״ה (כנ"ל סי׳ י' סע״ה) דכיון שתופר כדי לחברם לא מתבטל הכנף, ולא עוד אלא אפי׳ חוזר ומחבר שני חלקי הטלית בעצמם עם ציציותיהם בעצמם היה נראה דא״צ להתירם, אך יש להחמיר בזה ולהתיר ציצית של א׳ מהם אבל אם מביא בגד שיש בו שיעור וי״ל ארבע כנפות שנחלק מטלית אחר עם ציציותיו ומחברו עם החלק מטלית זה צריך להתיר ציצית של אחד משניהם ולחזור ולעשותם מחדש דאף שלא נתבטלו הציצית מכל חלק מהם כיון שיש בו כשיעור מ"מ הא בעינן על כנפי בגדיהם שיהיו הכנפות מבגד זה בשעת עשייה לא אם הם מבגד אחר וכל זה אם יש בכל חלק כדי שיעור טלית שיתבאר (בסי' ט״ז) אבל אם לא נשאר בכל חלק כשיעור, אז הציצית מתבטלים, והם כאילו הם בבגד שאין בו ד' כנפות, ואם חוזר ומחבר אליהם חתיכת בגד עד שמשלים לשיעור טלית בין שתופר ממק״א, בין שחוזר ומחבר שני חלקי הטלית בעצמם, צריך להתיר כל הציצית שבהם ולחזור ולקשרם וה״ה אם נקרע הטלית באלכסון עד שאין בכ"א רק ג׳ כנפות אע״פ שיש בכ״א שיעור טלית מתבטלים הציצית והטלית עצמו שנחלק לשנים בענין זה כיון שנחלק רובו הוה כנחלק כולו, וכשחוזר ותופרו צריך להתיר ציציותיו, ואם בחלק האחד יש בו שיעור טלית ובחלק השני אין בו שיעור טלית דינו כדין הכנף שנחלק שיתבאר בסעיף שאח"ז, ובטלית ארוכה יותר מדאי עד שאינה ראויה ללבישה שמבואר לעיל (סי׳ י׳ סע״ו) שיטיל בה ציצית בכנפות ~הפסולים~{ארצות החיים זולצבאך: הכפולים} ולא יברך, וחלק את הטלית לשנים צריך להתיר ציציותיו ולחזור ולעשותם מחדש/.

%% ד

*נקרע הטלית תוך שלשה אצבעות סמוך לשפת הכנף אינו רשאי לתופרו* /חוץ לשלש יתפור, ופי' רש״י דהטעם הוא משום דתוך שלש הוא מקום ~הטלית~{ארצות החיים זולצבאך: הטלת} ציצית כנ"ל סי׳ י"א סע״ט ולזה אם נקרע בתוך שלש ולמעלה מקשר גודל שהוא מקום ציצית לא יתפור/ *דחיישינן שישתייר מחוט התפירה ויניחנו ויוסיף עליו* /ע״י קשירה שכשר בחוטי הציצית כנ"ל סע"ב/ *שבעה חוטין לשם ציצית* /וחוט זה לא נטוה לשמה/ *ולטעם זה אפילו נקרע כל שהוא לא יתפור ולפ"ז טלית של צמר שנקרעה תוך שלשה מותר לתפור האידנא שאין דרך לתפור בחוטי צמר* /והכל יודעים ששאר מינים אין פוטרים בטלית של צמר ויש להקל גם בשאר מינים אם תופרו במין אחר כמו שיתבאר בסע״ו/ *ורב עמרם פי׳ דטעמא משום דנקרע תוך שלש לית ביה תורת בגד וכמאן דליתא דמי ואע״ג דתפריה כמאן דפסיק חשיב ואי עביד ביה ציצית* /אפי' אחר שתפרו/ *לא פטר לטלית* /כי אינו עוד מן הבגד/ *ולפ״ז אם נקרע ונשתייר כל שהוא כשר* /אפי׳ הציצית שהיו בו בעת שנקרע/ *וי״א דלרב עמרם לא נפסלו אלא ציצית שהיו בו בעת שתפרו משום תעשה ולא מן העשוי אבל אם אחר שתפרו הטיל בו ציצית כשר* /וכן עיקר דתפירה חשוב חיבור בכ״מ. אבל מ״מ לצאת ידי דיעה הראשונה יתפור תחת הכנף מטלית שיש בו שלש על שלש, ואם נקרע חוץ לשלש אע"פ שנקרע כולו וחזר ותפרו עם ציציותיו כשר. וי״מ לשיטת רב עמרם דאין חילוק לבין תוך ג׳ או חוץ לג' ברוחב הבגד אם נשאר מן הקרע מחובר ג' אצבעות יכול לתופרו עם הציצית דחשיב כמחובר להבגד אבל אם לא נשאר מחובר בג' אצבעות הוה כנפרד מן הבגד וצריך להתיר הציצית ולחזור ולעשותם מחדש/ *וירא שמים יצא את כולם היכא דאפשר*:

%% ה

*אם נקרע מנקב שהציצית תלוי בו ולמטה אם קדם ~הטלית~{ארצות החיים זולצבאך: הטלת} ציצית לקרע שאותו ציצית היו שם בשעת הקרע* /ותלוים עתה למטה מקשר גודל/ *כשר* /כמו שנת' (סי׳ י״א סע״י)/ *ואם נקרע ונשתייר ממנו כל שהוא ותפרו ואח״כ הטיל בו ציצית אם הוא של צמר כשר לכ"ע ואם הוא של שאר מינים שדרך לתפור בחוטין של אותו המין לא יתפור* /באותו המין/ *לדעת רש״י ואם נקרע* /לגמרי/ *ותפרו ואחר כך הטיל בו ציצית איכא לספוקי* /וי״א דאין בו ספק כלל ומותר לתפור לכ״ע כיון שעדיין מחובר בבגד ולפמ"ש (בסעיף ב') יכול לתת בו הציצית כמו שהם מתוקנים ואחר כך יתפור וא״צ להתירם ולחזור ולקשרם/:

%% ו

*התופר חתיכת בגד בכנפי הטלית וכן מה שנוהגים לתפור סביב הנקב שהציצית בו אם הטלית של משי ותופרו בחוט משי לבן* /במדינות שנוהגים שלא לעשות הציצית מצבע הטלית אלא לבן כנ״ל סי' י׳ סעיף ה'/ *יש לחוש בדבר לדעת רש״י שלא תהיה שום תפירה למטה מג׳ ולמעלה מקשר גודל* וה״ה בכ״מ שתופר בחוט שהוא מן הציצית דחיישי' שמא יקח אותו חוט לחוט הציצית /אבל אם הקרע למטה מקשר גודל אפי' ברוחב הבגד ואפי׳ בטלית קטן שעושין בו שני נקבים מותר לתפור, וכן טלית של משי שיש לה ציצית צמר ונקרע כנף אחד מותר לתפור דכיון דשאר הציצית של צמר מוכרח לעשות גם זה של צמר כנ״ל סי' י׳ סעיף ד׳ ולא יצרף חוט התפירה/.

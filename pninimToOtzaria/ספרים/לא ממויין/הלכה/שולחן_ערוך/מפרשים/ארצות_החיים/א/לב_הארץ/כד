*סי׳ כ"ד.*

% כד

%% א

*אם אין אדם לובש טלית בת ד׳ כנפות אינו חייב בציצית וטוב ונכון להיות כל אחד זהיר ללבוש טלית קטן כל היום כדי שיזכור המצות בכל רגע וע"כ יש בו חמשה קשרים כנגד חמשה חומשי תורה וארבע כנפים שבכל צד שיפנה יזכור ונכון ללובשו על המלבושים ולפחות יזהר שיהיה לבוש ציצית בשעת התפלה.*

%% ב

*מצוה לאחוז הציצית ביד שמאלית בין קמיצה לזרת כנגד לבו בשעת ק״ש רמז לדבר והיו הדברים האלה וגו׳ על לבבך* /ועי׳ לקמן (סי׳ ס"א)/:

%% ג

*טוב להסתכל בציצית בשעת עטיפה כשמברך.*

%% ד

*נוהגים להסתכל בציצית כשמגיעים לוראיתם אותו וליתן אותם על העינים ומנהג יפה הוא וחבובי מצוה* גם נוהגים קצת לנשק הציצית בשעה שרואה בם והכל הוא משום חיבוב מצוה.

%% ה

*כשמסתכל בציצית מסתכל בציצית שלפניו שיש בהם עשרה קשרים רמז להויות וגם יש בהם ששה עשר חוטין ועשרה קשרים עולה ששה ועשרים כשם ההוי״ה.*

%% ו

*גדול עונש המבטל מצות ציצית ועליו נאמר לאחוז בכנפות הארץ, והזהיר במצות ציצית זוכה ורואה פני השכינה.*

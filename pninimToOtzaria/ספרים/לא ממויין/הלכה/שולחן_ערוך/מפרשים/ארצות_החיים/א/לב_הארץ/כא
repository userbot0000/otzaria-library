*כדת מה לעשות בציצית שנפסקו ובטליתות ישינים, סי׳ כ״א.*

% כא

%% א

*חוטי הציצית שנפסקו יכול לזורקן לאשפה מפני שהוא מצוה שאין בגופו קדושה אבל כ״ז שהם קבועים בטלית* /אפי׳ שאינו לבוש בו עתה/ *אסור להשתמש מהם כגון לקשור בהם שום דבר וכיוצא משום ביזוי מצוה* /אפי׳ בטלית חדש שלא לבש אותו עדיין יש להחמיר/ וי״א דאף לאחר שנפסקו אין לנהוג בהם בזיון לזורקן במקום מגונה אלא שאינם צריכים גניזה ויש מדקדקים לגונזן והמחמיר ומדקדק במצות תע"ב /וטוב להניחם לסימן תוך ספר שיעשה בהם מצוה אחרת/ ועי׳ סי׳ תרס"ד סעיף ח' ט׳:

%% ב

*טליתות של מצוה שבלו אדם בודל עצמו מהם ואינו מותר לקנח עצמו בהם ולא ליחד אותם לתשמיש המגונה אלא זורקן והם כלים.*

%% ג

*מותר ליכנס בציצית לביהכ"ס* וכ״ש לשכב בהם דשרי ויש נהגו שלא לשכב בטלית עם ציצית גם שלא לתנם לכובס א"י והכל שלא יהיה מצות בזויות עליו אך נוהגים להקל לשכב בהם /והאר"י ז"ל צוה ע"פ הסוד לשכב בט״ק ובט"ג המיוחד למצוה יש ליזהר שלא ליכנס עמו לביהכ״ס/.

%% ד

*יש ליזהר כשאדם לובש טלית שלא לגרור ציציותיו* /וטלית ארוך יכול לתחוב הציצית בחגורתו אשר במתניו כדי שלא יהיו נגררים/:

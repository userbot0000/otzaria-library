*דין ציצית שעשאן א״י ונשים וטלית שאולה, סי׳ י״ד.*

% יד

%% א

*ציצית שעשאום אינו ישראל פסול דכתיב בני ישראל לאפוקי אינו ישראל* /ואפי' ישראל עומד ע״ג ואומר לו שיעשה לשמו, שלדעת הרא״ש כשר בטוויית הציצית כה"ג כמו שנתבאר (לעיל סי' י״א) הכא לא מהני דפסול מגזירת הכתוב/ *האשה כשרה לעשותם* ויש מחמירין להצריך אנשים שיעשו אותן /משום דכתיב בני ישראל ועשו דמשמע ולא בנות ישראל/ וטוב לעשות כן לכתחלה /אבל ע״י קטנים מותר לעשות ציצית וכן א"צ לזהר לכתחלה שלא יעשו נשים אלא בתליית הציצית בלבד אבל טוי' כשרה בנשים לכ"ע/.

%% ב

*הטיל ישראל ציצית בבגד בלא כוונה אם אין ציצית אחרים מצוים להכשירו,* /ואותן הציצית אין פנאי לתקן שהוא בע״ש סמוך לחשכה או שירא שיעבור זמן התפל׳/ *יש לסמוך על הרמב"ם שמכשיר אבל לא יברך עליו*:

%% ג

*השואל מחבירו טלית שאינה מצויצת פטור מלהטיל בה ציצית כל ל׳ יום דכתיב כסותך ולא של אחרים אבל אחר ל' יום חייב מדרבנן מפני שנראית כשלו* /ויברך עליו. ושוכר דינו כשואל/ ואם החזירו תוך שלשים יום וחזר ולקחו אינו מצטרף רק בעינן שלשים רצופים (נ״י ה' ציצית) /ואם רצה לעשות בו ציצית ולברך עליהם תוך שלשים יום י"א דהרשות בידו כמו נשים דמברכות אמ״ע שהז"ג כמו שית׳ בס' י"ז אבל טוב שלא יכניס את עצמו בספק ברכה לבטלה/ *שאלה כשהוא מצויצת מברך עליה מיד* /שכיון שבעל הטלית יודע שהשאילו לצאת בו ידי מצות ציצית בודאי היה דעתו שיהיה בידו במעמ"ל. שבאופן אחר אינו יוצא בו, ולפ"ז היה נראה שזה דוקא אם שאל ממנו טלית המיוחד למצוה אבל אם שאל ממנו בגד ד״כ העומד ללבישה ולא ידע שהשאילו לצאת בו, שאין הוכחה שנתן לו במעמ"ל אינו יוצא בו, אבל כיון שבל״ז דעת הרבה פוסקים דרשות בידו לברך על טלית שאולה, נראה דבה״ג ששאלה כשהוא מצויצת יברך בכל אופן ואפי' לובשו לעבור לפני התיבה או לעלות לתורה יברך/.

%% ד

*מותר ליטול טלית חבירו ולברך עליו* /דניחא ליה לאדם לעשות מצוה בממוניה. ובודאי ניחא ליה לבעל הטלית שיקיים זה מצות ציצית בטליתו,/ *ובלבד שיקפל אותה* /כבראשונה/ *אם מצאה מקופלת* /ובשבת יקפל אותה ולא כקיפול ראשון./ וה״ה בתפילין, (נ"י פ' הספינה) /אבל ליקח טלית או תפילין של חבירו בקביעות אסור/ אבל אסור ללמוד מספרים של חבירו בלא דעתו /אפי׳ שלא בקביעות/ דחיישינן פן יקרע אותם בלימודו (נ"י בה״ק).

%% ה

*טלית של שותפין חייבת בציצית דכתיב על כנפי בגדיהם* /וטלית של שותפות א״י וישראל או איש ואשה חייבת בציצית ולא יברך עליו/.

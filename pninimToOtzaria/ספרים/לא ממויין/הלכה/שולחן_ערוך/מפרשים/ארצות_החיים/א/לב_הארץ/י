*דין כנפות הטלית סי׳ י'.*

% י

%% א

/כתיב בתורה על ארבע כנפות כסותך בעלת ד׳ חייבת בציצית אבל/ *טלית שאין לה ד׳ כנפות פטורה* /א"כ נאמר בעלת ארבע ולא בעלת חמש ת״ל אשר תכסה בה דאפילו/ *יש לה יותר מארבע חייבת,* /ולמה אני מחייב בעלת חמש ופוטר בעלת שלש מפני שיש בכלל החמש ארבע לפיכך כשהוא עושה ציצית לבעלת חמש או לבעלת שש אינו/ *עושה לה* /רק/ *ארבע ציצית בד' כנפיה המרוחקות זו מזו יותר* מאותן החמש או השש בלבד שנאמר על ד״כ כסותך, ויש חולקים וס"ל דבעלת חמש פטורה מציצית. וע״כ יש להחמיר שלא לעשות טלית בעלת חמש:

%% ב

*יש לה ארבע וחתך אחד מהם באלכסון ועשאו שנים הרי נעשית בעלת ה׳ וחייבת* /וה"ה אם חתך שני כנפות באלכסון נעשית בעלת ששה וכן אם יש לה ג' כנפות וחתך א' מהם באלכסון נעשית בעלת ד' וחייבת בציצית וצריך שתהיה חתיכה גדולה ונכרת/.

%% ג

/ואם לא חתך אלא/ *כפל קרנות טליתו וקשרם או* /אפי׳/ *תפרם ודומה כאילו קצעם ואין לה ד״כ אעפ"כ לא נפטרה* /דכל כמה דלא פסיק להם מוכח שעדיין צריך להם. ועדיין הם מן הטלית דסופו לחזור לקדמותו ואם תפרו מעוגל באופן שעתה אין לו כנף יטיל ציצית בכנף הראשון ואם תפרו מרובע באופן שגם עתה יש כנף דעת הלבוש שיטיל הציצית בכנף של עכשיו ולמה שאבאר בסעיף ו׳ בטלית שכפלה שיטיל ציצית בכנפות הפשוטים י"ל דה״ה כאן צריך להטיל בכנף הקודם ואם היה לו בגד בלא כנפות ותפרו מרובע עד שנעשו לו כנפות נראה דיטיל ציצית מספק ולא יברך/.

%% ד

*טלית של בגד וכנפי' של עור חייב׳* /דכתיב אשר תכסה בה ואין אדם מתכסה אלא בעיקר הבגד הלכך אזלינן בתריה אפי' אם מקום הבגד כולו עגול ואין שם כנף רק שמחוברים אליו כנפות של עור חייב דבתר עיקר הבגד אזלינן ואפי' אין בו שיעו׳ טלית רק ע"י שניהם בצירוף העור/ *היא של עור וכנפיה של בגד פטורה,* /אם רוב הטלית של עור ומעוטו של בגד אע"ג שגם במיעוט הבגד יש בו שיעור טלית פטור מציצית דכיון שעיקר המלבוש אינו של בגד לא קרינן ביה על כנפי בגדיהם וכן הדין בטלית שתחתיו תפור בעור חייבת ואם העליון של עור פטורה כי התחתון הוא הטפל להעליון שהוא עיקר הבגד וה״ה לכל הדברים אזלינן בתר העליון כגון בגד של משי ותחתיו תפור בפשתים יכול לעשות בו ציצית של משי/.

%% ה

*היה לה ג׳ כנפות ועשה בהם ג' ציצית, ושוב עשה לה כנף רביעי ועשה גם בו ציצית פסולים משום תעשה ולא מן העשוי* /ר"ל דכתיב ועשו להם ציצית על כנפי בגדיהם שיהיה הכנפות עשויות ארבע קודם שנעשו הציצית לא שנעשו הציצית קודם הכנפות והו"ל תעשה ולמ״ה ואפי׳ לא קשר אלא קשר א' של ענף אחד בפסול ואח״כ השלים הד"כ והשלים הציצית נמי פסול/.

%% ו

*אין כופלין את הטלית ומטילין ציצית על כנפיה כמו שהיא כפולה* /היינו בכנפות הכפולים/ אבל צריך להטיל בד״כ הפשוטים /דכיון דעשויה לפשט כמופשטת דמי, ואם היא ארוכה יותר מדאי עד שא״א לו ללובשה כלל כשהיא פשוטה רק כשהיא מקופלת יטיל הציצית בכנפות הכפולים ולא יברך/ *אא״כ תפרה כולה ואפי׳ מרוח אחת* /ואפי׳ בתפירות רחבות דכיון שתפרה שוב אינה עשויה להפשט ואז בין בטלית מרובעת ובין בטלית ארוכה יותר מדאי יטיל ציצית בכפולים ויברך,/ וי״א דחייבים /לעשות ציצית בכפולים ולא בפשוטים/ אפי' בלא תפירה וטוב לעשות לה ציצית מספק /בכפולים/ אבל לא יברך עליה /והעיקר כדיעה הראשונה./ *הטיל ציצית על ציצית* /היינו טלית שהיה לה ד׳ ציצית בד״כ ועשה לה עוד ציצית אחרות,/ *אם נתכוין לבטל את הראשונות חותך את הראשונות וכשרה ואם נתכוין להוסיף אף על פי שחתך אחת משתיהם פסולה* ויש מכשירין בכל ענין וכן עיקר /בין אם נתכוין להוסיף בין בנתכוין לבטל לא מבעיא אם חתך האחרונות דכשרה בראשונות דהא נעשו מתחלה בהכשר אלא אפילו חתך הראשונות כשרה באחרונות דאף על גב שבעת שעשה האחרונות היה עשייתן שלא לצורך ואם כן יש לומר דהוה ליה תעשה ולא מן העשוי בפסול (כנזכר לעיל סעיף ה') הכא שאני כיון שבעת שעשה האחרונות עובר על בל תוסיף הוה עשייתו כמעשה בטל ואינו מעשה כלל עד אחר שחותך הראשונות נחשכ כעושה אז את האחרונות ואין כאן תעשה ולא מן העשוי וכשר,/ וקודם שחתך את הראשונות פסול בכל ענין /היינו שאסור ללבוש בגד זה שעובר על בל תוסיף וכן הדין בעשה חמש ציצית לטלית בת חמשה כנפות וחתך אחת מהם כשרה מטעם הנזכר/:

%% ז

*מלבושים שהם פתוחים מן הצדדים למטה ויש להם ארבע כנפות לצד מטה ולמעלה הם סתומים אם רובו סתום פטור ואם רובו פתוח חייב* /דאזלינן בתר עיקר הבגד (כנזכר לעיל סעיף ד'), ואם עשה בו ציצית ואחר כך פתח רובו פסולים משום תעשה ולא מן העשוי/ *ואם חציו סתום וחציו פתוח מטילין אותו לחומרא וחייב בציצית ואין יוצאים בו בשבת* /לרשות הרבים ואין מברכין עליו. ויש להסתפק אם מצרפין לרוב מה שפתוח בנקב שמכניסין בו הידים כשאין למלבוש בתי ידים/:

%% ח

*קאפה שהוא פתוחה בענין שיש לה ארבע כנפו׳ אם יקבעו בה אשטרינגה לעשותה כסתומה כדי לפטרה מציצית אין מועיל תקון זה אם לא תהיה קבועה מחצי ארכה ולמטה לכל הפחות וגם שתהיה קבועה למטה מן החגור למען יהיה רוב הסתום רוב הנראה לעינים דאל"כ יאסור משום מראית העין* /בגדים שיש להם ארבע כנפות ולובשם דרך מלבוש וחוגר עליהם בחגורתו מחצי ארכה ולמטה אפי' חוגר בחוזק לא נפטר ע״י כן מחיוב ציצית אבל אם קובע בהם לולאות בשני הצדדים וקושרם בקשר של קיימא יש להסתפק אם נפטרים עי״כ מחיוב ציצית ע״כ יש ליזהר בט״ק שלנו שלא יקבע בהם לולאות וגם לא יהיה קרסים קבועים מחצי ארכם ולמטה ואפי׳ אם הוא ארוך לא יעשה בהם קרסים למטה מהחגור אם עשוים בענין שא״א לשומטם משום מראית העין/.

%% ט

*הכנפים צריכים שיהי׳ מרובעות ולא שיהיה עגולות* /שאין עיגול נקרא כנף/.

%% י

*מצנפת פטורה ואפילו של ארצות המערב שב' ראשיהן מושלכים על כתפיהם ועל גופם ואף על פי שמתכסה בה ראשו ורובו פטור כיון דעיקרה לכסות הראש דכסותך אמר רחמנא ולא כסות הראש* /וי"א דאם מתכסה בה ראשו ורובו חייב בציצית וכן עיקר/.

%% יא

*סודר שנותנים על הצואר בא"י שקורין בערבי שיד וכן ביקא שהי׳ נותנים בספרד על כתפיהם פטורים*.

%% יב

*מלבושים שבמצרים הנקראים גוחאש וכן מינטיני ודולאמניש וקאפטניש ופדיניש שבתוגרמ׳ אף על פי שי״ל ארבע כנפות פטורים* וה״ה מלבושים של גלילות אשכנז וספרד הואיל ואין כנפיהם עשוים שיהיה שתים לפניהם ושתים לאחריהם מכוונים זה כנגד זה פטורים /ויש עוד כמה מלבושים שיש להם ארבע כנפות ואין נוהגים לעשות בהם ציצית וטעמים רבים נאמרו לישב המנהג אבל טוב לעשות קרן אחד עגול לצאת מידי ספק והטלית שמתעטפים בו החתן והכלה בשעת כניסתם לחופה צריך החתן לברך וטוב להטיל הטלית בראש החתן תחלה/:

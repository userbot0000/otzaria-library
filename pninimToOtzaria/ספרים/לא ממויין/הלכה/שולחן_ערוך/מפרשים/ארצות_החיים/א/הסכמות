*הסכמות הגאונים*

הסכמת הרב הגאון הגדול המפורסם נ״י ע״ה פה"ח צדיק וחסיד כקש״ת מוהר״ר *משה סופר* נר״ו, רב ור"מ דק"ק *פרעשבורג.*

אקלע לאתרין האי גברא רבא, ה״ה הרב המאה״ג, המופלג בתורה בחריפות ובקיאות ובכל מלאכת מחשבת, כבוד מוהר״ר מאיר ליב נר"ו ממדינת רוסיא, ואברא זמן גרים שלא להזדקק לעובר הנכחי, כי צרכי העיר מרובים בימים הקדושים הללו. לולי ראיתי עדות גדולי ישראל אשר מפליגים מאוד בשבחו, נכנסתי עמו בדברי תורה בענינים שונים, ובפרט בחבורו על שו״ע או"ח כתיבת יד, וראיתי כי עדותם נאמנו מאוד, ולא נפל דבר אחד מכל דבריהם הטוב והיה דעתי לשעשע ולטייל עמו עוד ימים, אך יגיעו ימי יו״ט הקדוש של סוכות, ואח״כ ימי הסתיו, ואורחא רחיקא, ע״כ אמרתי החלק יעיד על הכל. והנני מן המשכימים המסכימים על הדפסת ספרו ויפוצו מעיינותיו חוצה, כי הדברים בנוים על אדני השכל, וקרובים לאמיתתה של תורה לא כדרך הפלפול הנהוג, וכגון זה ראה וקדש. הכ"ד לכבוד התורה.

נגהי ד' י"ב תשרי תקצ"ה לפ״ק.

משה הק' סופר מפ"פ דמיין.

הסכמת הרב הגאון הגדול המפורסם כקש"ת מהוהר״ר *זלמן טיקטין נ״י. רב פה ק"ק *ברעסלויא* והמדינה.

חותם תכנית מלא חכמה וכליל יופי ה״ה כבוד הרב המאה״ג הגאון החריף ובקי יפה נוף זית רענן, המפורסם בחריפות ובקיאות מו״ה מאיר ליבוש נ"י המביא פה על מכבש הדפוס ספרו היקר והנחמד על שו"ע או"ח אשר כנה בשם ארצות החיים. הנה מדי שבתו פה קהלתינו זה שנה תמימה, שבעה נפשי עונג ושעשוע כי הכרתי את גודל מעלת ויקר ערך הרב נ"י, ידיו רב לו בש״ס ופוסקים בחריפות ובקיאות נחית לעומקא דדינא בפלפולא חריפתא, וסברות עמוקות וישרות, ברוחו פי שנים, תורה וחכמה בו מותאמות, וגם דרש דרש פה כמה פעמים בבתי כנסיות דפה, ומאד מצאו דבריו חן בעיני שומעיו, נופת תטפנה שפתיו מור, הן בהלכה והן באגדה. אחד מני אלף נמצא גזרת ספיר כזה, לא תחסר כל בו לכן גם ידי תכון עמו. כי יפוצו מעייני תורתו חוצה לכבוד ולתפארת לשם ולתהלה, אבטח כי יגדל מאד בארץ לכבוד בני עמינו. דברי המדבר באמת לאהבת תורתינו הקדושה.

פה ברעסלויא יום א׳ י״ט מנחם תקצ״ז לפ"ק.

זלמן בהגאון מהור״ר אברהם טיקטין זצ״ל.

הסכמת הרב הגאון הגדול המפורסם נ״י ע״ה פה״ח צנא מלא ספרא חריף ובקי בכל חדרי תורה חבל הכסף זו שלשלת היוחסין כקש״ת מוהר״ר *שמואל* נ״י רב דק"ק *אמשטרדם* והמדינות.

ראיתי את כל הכתוב הדברים אשר יצאו מפי גדולים חקרי לב, אשר הרבו לדבר טוב על ארי שבחבורה, הרב המאה״ג המפורסם, החריף והבקי מופלא ומופלג בתורה
בחכמה ובדעת יראת ה' אוצרו כבוד מוהר״ר מאיר ליבוש נ"י. גם אנכי ראיתי את אשר כתב על ספר פה מפיק מרגליות, מרגניתא דלית בה טימא שמה הראה את כבודו וגדלו בחריפות ובקיאות כאחד הגדולים אנשי השם. שמחתי מאד בגדלו ותפארתו האמנם לא יכולתי לשום עיני על כל דברי הספר היקר הערך, אך מלבד כי מקצת הדברים אשר ראו עיני וממנה ידין על הכלל כולו, אף גם זאת יותר ממה שכתוב שמעתי מאת ידידי המאה״ג החריף הנ"ל בשבתו אתנו ערך שני חדשים, בעת שבתו פה ערך שני חדשים בכל יום ויום שמעתי ממנו דברים ערבים טובים ונכוחים ויהי לבו כלב ארי והיה כמעיין המתגבר לכן אף כי אין דרכי לתת הסכמה על ספרים הבאים מחדש, ביותר בפסקי הלכות להיות כי די לנו בראשונים אשר מימיהם אנו שותים, יצאתי בזה חוץ מגדרי להיות כי לא בא לפסוק הלכה לצאת ממחיצה, אך לברר וללבן דברי רבותינו הקדושים, וכל מין דין סמוכו לנו ראוי לבוא לדפוש למען יפוצו מעינותיו חוצה, ולמען ידעו ב"י כי לא אלמן ישראל, עוד לא פסקה ולא נשתכחה תורה וחכמה מישראל: והאמנם כי המפורסם א"צ ראי', ותורת אמת אשר בפיהו יעיד על משנתו השלמה אשר בידו, בכל זה אחרי שאל ידידי מאתי אות אמת ויקורי הוא דמתיקר בי להיות נמצא בתוך המסכימים על ספרו הבהיר, אמרתי אף ידי תכון עמו וממני יראו וכן יעשו לבוא על החתום להיות זוכין ומזכין באמירה לגבוה וכל המסייע לדבר מצוה יהי׳ שכרו אתו ופעולתו לפניו תעמוד וחפץ ה' תצליח ביד המאה״ג המחבר נר"ו להוציא מחשבתו הטובה אל הפועל וקרנו תרום בכבוד כבוד ה' עליו תראה, הכ"ד המדבר לכבוד הוגי דת אל אוהבי חכמה ומדע, היום יום א' ז' אייר תקצ״ו לפ״ק.

שמואל החונה פה ק"ק אמשטרדם והמדינות יע"א.

הסכמת הרב הגאון הגדול המפורסם נ״י, ע"ה פה"ח. חריף ובקי בכל חדרי תורה כקש"ת מוהר״ר *וואלף* נר"ו, רב ור״מ דק״ק *קעלין*, בעהמ"ח ספר שערי תורה.

אקלע לאתרין גברא רבא גבור בתורה, ואייתי מתנייתא בידו, חיבור נחמד ומזוקק שבעתיים על שו״ע או"ח. לא הניח דבר גדול ודבר קטן. אשר לא הביא על כור הבחינה, ונחית לעומקא דדינא, ה״ה כבוד הרב הגאון חריף גדול ובקי בחדרי תורה, קולע אל השערה כש״ת מוהר״ר מאיר ליבוש נר"ו מק״ק וואלאטשיסק במדינות פולין, וראיתי בחדושים שחדש כבוד הרב הנ"ל, כולו מחמדים חכו ממתקים דבריו נחמדים ונאמרים באמת וביושר לאסוקי שמעתא אליבא דהלכתא, לו זרוע עם גבורה, ארי שבחבורה, חובר חבור מחוכם ומשנתו סדורה, הכינה וגם חקרה, ספי לן משופרא דשופרא, גלי דרעי' ונפל נהורא. וברכתי ברכת הנהנין ברוך שככה לו בעולמו, ישמעו ענוים וישמחו שמחת התורה כי יש עדיין גואלים בארץ, לשום נפשו בכפו כף מלא נחת לעומק הלכה להיות נחית. ולהעלות מרגניתא טבא חדא פלפולא חריפא לאמיתתה של תורה דובר צחצחות תורתו שמורה בכל וערוכות וראוי הוא לבדרן שמעתא בעלמא לחוק דבריו הנעימים בעט ברזל ועופרת, והגם כי אין צריך להסכמה כי הפעולה מעיד על שלימות הפועל, מ״מ לעשות רצון צדיק חפצתי להיות מן המסכימים על הדפסת ספרו הנחמד. ע"כ ידי תכון עמו וכבר היא באזהרה על מסיגי גבול, ומצוה רבה להיות עזר כנגדו ומגן בעדו לתמכו ולסעדו, והשומע יהיה כזית הודו וירום כבודו. הכ"ד המדבר לכבוד התורה ולומדיה,

הבעה"ח יום ב׳ ד׳ אלול תצד״ק פה ק"ק טאפלשיין. נאום הק' וואלף הרב דק״ק קעלין.

בעהמ״ח ספר שערי תורה חונה פה ק״ק טאפלשיין והגליל.

הסכמת הרב הגאון הגדול המפורסם נ״י׳ וכל רז בבבלי וירושלמי לא אניס ליה, כקש"ת מוהר״ר *נחום טריבטש* נר"ו, רב ור"מ דק"ק *ניקלשבורג* והמדינה.

הן אנה ה' לידי, ובא לעירנו פה האי גברא רבא ויקירא ה״ה הרב הגאון בעל פיפיות, שר התורה, כש״ת מוהר״ר מאיר ליבוש נר"ו מלבים מק״ק וואלאטשיסק במדינת פולין. והיה לי אתו עמו שעשועין דאורייתא, ופומיה ממלל רברבין. וברכתי עליו ברכת הנהנין בהראותו לפני חיבור נחמד על שו"ע או״ח יפה אף נעים, מוכתר בחדושים יקרים מפז ומפנינים, מעשה חדודים, לפקוח עינים עורות, באמרות טהורות, פנים מסבירות דולה מים מבארות עמוקים, שונה הלכות בשובע שמחות, מאיר עיני חכמים בחקירות ודרישות וסברות ישרות, ממקור התבונה נחצבו, וממעייני החכמה נשאבו, והפרט יעיד על הכלל, גלל כן ידי תכון עם הסכמות גאוני זמנינו, ומי יתן ויוחקו בספר מיליו, ומצוה רבה להחזיק בידו לתמכו ולסעדו, וכל המסייע להוציא דברי צחות הנדברים בפנים מסבירות, ישכון בטח במשכנות מובטחות ויבורך בהצלחות. דברי המדבר לכבוד התורה ולומדיה. יום ב' ג' תשרי תקצ״ה לפ"ק.

הק׳ נחום טריבטש חונה פה ק"ק ניקלשבורג והמדינה יע"א.

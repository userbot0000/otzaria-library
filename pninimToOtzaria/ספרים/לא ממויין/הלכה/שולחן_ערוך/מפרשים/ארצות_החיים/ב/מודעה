*מודעה*

מצודה פרוסה על כל המדפיסים מאת הרב הגאון המחבר,

שלא יערוב שום מדפיס להדפיס לא את החיבור הנוכחי ולא את ס' ארצות החיים חלק ראשון וספר ארצות השלום, והעובר על זה יהיה ממשיגי גבול וענוש יענש ע״פ דתי המדינה והשומע תבא עלי' ברכת טוב.

ואלה דברי קדשו של הגאון המחבר, אשר שלח לנו זכותו בחתימת ידו ממש להיות אתנו למשמרת נגד כל הרוצה לשלוח ידו במלאכת רעהו, לעכבו ולמנעו ע״פ דתי המדינה.

"מכתבי יהיה לעד כי נתתי רשות להרב המופלג וכו' מהו' יודל נ״י, מעיר סלאנים, ולהרבני המופלג מהו' יהושע גרשון מונק מווארשא להדפיס ס׳ ארצות השלום, וס' ארצות החיים שלי, ואני בטוח ומזהיר שלא ישיג איש את גבולם עד משך ששה שנים מיום כלות הדפוס ואחר עבור הזמן ישוב הזכות לידי וליד ב"כ ולא יורשה להדפיס בלתי ידיעתי

"יו״ד תמוז תרי״ט בוקארעשט.

מאיר ליבוש מלבים

ואחר גמר הדפסת חלק ראשון מאה״ח שלח לנו הרב הגאון עוד פעם כתיבת ידו הקדושה.

״ב״ה זה יותר מעשרים שנה גזו חשו עפו כקצף על שבולת הזמן, חלפו מעת אביב חיי הוציא פרח ויצץ ציץ, בארצות החיים והשלום, ויגמול שקדים, ויעש פרי מגדים כפרים עם נרדים, גם לבי שמח מכל עמלי, כי בעזר נורא תהלות נפוצו דברי במקהלות, ויעמדו בסוד ישרים ועדה לתורה ולתעודה בימים האלה, ואני עושה מלאכה על אבני הדפוס וחקותי בעט ברזל ועופרת, וכתבתי על האבנים את דברי התורה והמצוה, הוא חיבורי הגדול התורה והמצוה פי׳ הספרא שהדפסתי כעת, וידי המדפיסים חלו ועסקו בו משך ארבעה עשר ירחים בתמידות, וצפו על ראשי המון טרדות, עוררוני הנכבדים המופלגים ונגידים מהו' יודל, מסלאנים. ומוה' יהושע גרשון מונק, מווארשא נ״י. ושאלו ממני רשיון להדפיס ספר ארצות החיים וארצות השלום שנית בק״ק ווארשא.

"והנה מלאתי בקשתם ומלאתי את ידם להדפיס שנית חלק ארצות החיים הנדפס כבר עם הוספות והגהות רבות שהוספתי בו ובאו על מקומם בגוף הספר, וגם מסרתי לידם חידושי מן סימן כ״ה עד סימן ל״ב אשר לא נדפס עד כה כי מסבות טרדותי לא יכולתי כעת לסדר יותר, ודעתי אי״ה לעשות מדיני כתיבת סתו״מ חבור מיוחד בפ״ע בהניח ה׳ לי מטרדותי העצומות, ואזהיר ואודיע כי אין רשות לשום אדם להדפיס את החיבור הלז ולהשיג גבולם עד משך ששה שנים מיום כלות הדפוס, ואז ישיב הזכות לידי וליד ב״כ ואין רשות לשום אדם להדפיס בלתי ידיעתי

״כ״ד החותם ח׳ אייר התר״ך בוקארעשט.

מאיר ליבוש מלבי"ם

*באור כל הציונים.*

הסימן של המאיר לארץ, רשום באותיות א' ב׳, המצוינות בלב הארץ בכתב אשורית, והאותיות מסוגרים בין שני חצאי מרובע מקוצעות כזה [א] זה האות בעצמו מצוין גם בהמאיר לארץ אשר יוסב עליה.

הסימן של ארץ יהודה, הוא ג״כ באותיות א׳ ב׳, המצוינות בלב הארץ, אולם האות הוא מוסגר בין שני חצאי עגולה כזה (א) וזה האות בעצמו מוסגר בין שני חצאי עגולה בהארץ יהודה, אשר יוסב עליה.

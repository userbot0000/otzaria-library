ספר

*ארצות החיים*

*על שו"ע או"ח.*

*חלק שני*

בו שלשה ספרים נפתחים, שלש ארצות מרווחים,

א *לב הארץ*, לשון השו"ע והרמ״א מועתקים כצורתם באותיות לבית אבותם, ונוסף עליהם כל אשר חדשו נושאי כליהם, גם ביאור דבריהם, ואוצר גדול של דינים מחודשים, מפי ספרי הקדמונים או שו״ת אחרונים, או אשר הוספתי מדעתי, ניכרים באותיות קטנות לבדנה.

ב *המאיר לארץ*, מראה מקום כל דין ושורשו, וזולת זה מלא כל משכיות לאלפים ורבואות ציונים ועיונים, אל כל אפיקי הש״ס, וכל נכאת אוצרות הספרים, גם סגורים בתוכו פלפולים ארוכים בלשון קצר, או בתיבת עיין לבד, והחורש בעגלתו ימצא חדתו.

ג *ארץ יהודה*, ביאור על השו"ע בדרך פלפול ברחבה, בחקירות שונות ומסולאות, יתענגו בו אוהבי הפלפול ויתעלסו בארצו באהבים.

החוט המשולש לא במהרה ינתק, כי כאשר יחסיר האחד רעהו יחקרנו, ואשר יקצר זה אחיו ישלימנו, כל הלכה פרושה, וכל דבר הקשה, בין בש״ס ובפוסקים, בין היוצא מסוד האלהיים המקובלים, כולם נקבצו באו, איש לא נעדר.

שלש ארצות האל כבשתי, המלאה קדשתי, באתי ובמחרשתי, וסודם פרשתי, בעטי ובקסתי. ואל ה' אתפלל בל אכשל בדבר הלכה.

*הק׳ מאיר ליבוש מלבים.*

וברכות לראש צדיק על אשר הרשה לנו להדפיס שנית ספריו כמבואר מעל״ד למען יפוצו מעיינותי' חוצה להשקות כל צמא לרויה,

לפרט *באחרית* טוב, לפ"ק.

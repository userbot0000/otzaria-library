*סימן כח* דיני חליצת התפילין

% כח

%% א

*חייב אדם למשמש בתפילין בכל שעה שלא יסיח דעתו מהם* /אפי׳ רגע אחד שקדושתן גדולה מקדושת הציץ. שהציץ אין בו אלא שם אחד ואלו יש בהם כ״א שמות של הוי' בשל ראש וכן בש״י/ *וימשמש בשל יד תחלה* /משום דפגע בי׳ בריש' ואין מעבירין על המצות/ *וכשיאמר וקשרתם לאות על ידך ימשמש בשל יד וכשיאמר והיה לטוטפות בין עיניך ימשמש בשל ראש*:

%% ב

*תפילין של ראש חולץ תחלה* /אחר שיסיר הרצועה מן האצבע/ *משום דכתיב והיו לטוטפות בין עיניך כל זמן שבין עיניך יהיו שתים צריך לחלוץ תפילין של ראש מעומד* /וה״ה הכריכות של אצבע וש״י מיושב משום דכהנחתן כך חליצתן והמניחים ש״י מעומד יחלוץ ג״כ מעומד וחולץ תפש"ר ביד שמאל/ *ויניח בתיק של ראש ועליו של יד כדי כשיבא להניחם יפגע בשל יד תחילה* /והיינו שיניחם בכיס רחב זה אצל זה זה בצד ימין וזה בצד שמאל או יעשה כיס צר ויניחם זה ע"ג זה: ויש נוהגים לעשות שני כיסין ולסמן איזה כיס שייך לש״י ואיזה לש"ר דכיון דש"ר קדושתו חמורה אסור לשנות הכיס אח״כ לש״י אא"כ התנה מתחלה נהגו לכרכם ככנפים ע״ש כנפי יונה: לא יאחוז ברצועות ויגלול התפילין וכן כשפותח התפילין לא יאחוז ברצועות ויגלול הבתים פן יתהפכו הבתים ולא ינערם מן התיק אלא יוציאם בידו/ *מנהג החכמים לנשק התפילין בשעת הנחתם ובשעת חליצתם*:

% סימן תנט 

%% א 

שמא עיין מ"א בתה'ד קכ"ב אין הכרח לומר כן ועיין פרי חדש כתב לדעת הר"ב בהג"ה ה"ה כל תחת אויר הרקיע אסור אבל בד"מ כתב דהתה"ד יודה להררי"ו דבחוץ יש היכר משא״כ נגד החלון יע״ש ובתה"ד קשה לי מ״ש נהגו שלא ללוש נגד החלון דמשמע אף במקום זריחת השמש מנהגא והא י"ל מדינא אסור כיון שזורח השמש לבית במקום ההוא ורק במקום שאין זורח מנהגא דשמא יהיה מעונן. ועח"י אות ג״ד נגד חלון פתוח הא סתום בזכוכית שרי ובתנ"ח ס"ק ד' דלא לכסות המים בזכוכית מים שאני דמבעיר יותר עיין ביצה ל"ב ע"ש וצ"ע די"ל כל שהשמש זורחת אף בזכוכית אסור ללוש נגד השמש ומנהגא אף בסובבה החמה לדרום שמא יהיה מעונן והוי ככולא שימשא וראוי לדעתי להחמיר בזה: 

%% ב 

וכן עמ"א אפשר בהילוך לא אסיק אדעתיה ופתאום יבואו עננים עיין אות א' וע' שאלות ותשובות הרשב"א בשם הרמב"ן כתוב שם וכתב דחזר בו שמא יתעכב יותר משיעור מיל יע"ש בזה: 

%% ג 

הוי רביעית עיין מ"א תמ"ג ג'. וע'  תוספות יום טוב פרק ג' דברכות מ"ב דחושבין י"ב שעות מהנץ עד השקיעה ומהלך אדם בינוני עשר פרסאות מעלות השחר עד צ"ה ומנכין ה' מילין מע"ה עד הנץ וה' מילין משקיעה עד צ"ה נשאר ל' מילין לי"ב שעות חלוק כל שעה לב' חומשים תמצא ששים חומשי שעה הרי לכל מיל שני חומשי שעה שהן עשרים וארבע מנוטי"ן ולהלכה קיימא לן כמ"ש כאן שהם ח"י מנוטי"ן ולחומרא ובי"ד סי' ס"ט פסק אף לקולא כן יע"ש. ומ"מ קשה כי שיעור רביעית שעה או ב' חומשי שעה הוא שעות ההשויה (כ"א חלק מכ"ד מעל"ע) לא זמניות כי לא ישתנה הילוך אדם בינוני בזמנים מתחלפים כמ"ש התוספות יום טוב שם א"כ אין שייך למחלוקת הלבוש ברל"ג וע"ש באליהו רבא וא"ז וה"פ דהמחלוקת הוא אם ביום ניסן היום ארוך י"ב שעות מנץ עד השקיעה שעות ההשויה או לאו ועח"י וצ"ע: 

%% ד 

שהשהיות עמ"א בתה"ד סי' קכ"ג דהניקור אין עסק גמור לבטל השהיות ובט"ז אות ב' הקשינו עמ"ש המ"א ששוהה במקום אחר: 

*הב"ח* צווח ככרוכיא על מה שנהגו קלות וכתב בעו"ה רבים מעמי הארץ כו' צריך להזהירם ברבים בבית הכנסת ולכופם לשמוע דברי חכמים ולגזור איסור על פתם בפסח אם לא ישמעו ויחדלו מלעשות מה שאסור עפ"י ההלכה והפרי חדש ג"כ כתב הן רבים כו' ואין מטין אוזן לשמוע דברי חכמים כו' יע"ש גם אני הגבר ראיתי קצת קלות וראוי להשגיח מאוד ולהעמיד איש הגון בכל בתי אפייה להשגיח על זה ושלא לעשות המצות ע"י נערים קטנים ועוזרים יקח כל בעל הבית חדשים לא שיהיו עומדים יום ולילה וידים מחוממין מאד ממש יס"ב ראוי לאסור העיסה כה"ג: 

*ובק"ק* לבוב ראיתי מנהג יפה בענין עשיית המצות וגם א"א הרב ז"ל היה למ"ץ ומ"מ שם תיקן תיקון יפה לעשות המצות על דפים חלקים כמש"ל והתנור בוער כל היום כי הוא רחב ופעם בוער מצד זה ואופה בצד הב' אח"כ הניח האש בצד שאפה ואופה כאן ועיין א"ר תס"א א' מ"כ שאין לאפות במקום שנאפה פעם אחת ואף שא"א להזהר בזה מ"מ כפי מה שעושין כמש"ל עדיף טפי ופעם אחת שערתי שכל אפייה של ב"ב א' לא היה כשיעור ח"י מנוטין. ואשרי מי שאופה מצת מצות ע"פ אחר חצות. וגם אני הייתי משגיח שם כשהייתי ממלא מקום א"א הרב ז"ל לערך שבע שנים למ"מ ומ"ץ בענין זה כאמור:

%% ה 

הכסיפו עמ"א והוי נוקשה דרבנן לדידן וי"א בטל בס' ובספק י"ל לקולא ובספק שהה שיעור מיל לחומרא דהוי איסור תורה ועפר"ח בצק שנשמע קולו כשמכין ביד הוי חמץ יע"ש ובר"מ ז"ל:

%% ו 

טוב עמ"א ומה שנותנין מיד ליד אין טוב וכ"ש שמקרבין אצל פי התנור ושוהין מעט ביד שם אסור: 

%% ז 

מקטפת עמ"א ועסי' תס"ב במגן אברהם ד' לקטף במי פירות פשיטא דאסור ודיעבד יע"ש ועד"מ וצ"ע כי בתשובת הרשב"א ז"ל קל"ד משמע שמלחלח החררה להדביק בתנור כעין שהיו עושין בימי הגמרא וה"ה האידנא אם מטיפה במים והושיבה ע"ג קרקע התנור שרי דמיד הלחלוחית מתייבש ואין חימוץ הא לקטף זה דין האמור בפסחים מ"ב א' דשרי ובתס"ב לקטף אין נוהגין משמע במים אפשר לנהוג ואי"ה בתס"ב יבואר עוד עיין שבת דף ך' א': 

%% ח 

ומיהו עיין מ"א ועט"ז ד'. ועפר"ח כל שנתחממו ידיה צריכה לעולם צינון וכ"כ הב"ח. וע' מ"א ט"ו. וי"ל בעברה ולא צננה לכ"ע דיעבד שרי. ואם צננה במים וקטפה באותם המים צ"ע אי נאסרה המצה ופשיטא היכא דשהה מיל המים שצננה בו די"ל דאנן לא בקיאין בהטלה לצונן גם נתחממו המים ואין מצילין וצ"ע בזה: 

%% ט 

שלא עמ"א ועט"ז ח' וי"ל קודם זמן איסור יבלע בקרקע עד זמן איסור ואחר זמן איסור יש לחוש שיהנה האדם מהן גם י"ל השופך תוך חצירו ל"ש הפקר וקודם זמן איסור ישתוהו העורבים גם אחר זמן איסור י"ל דלא די דמפקיר והוציאה מביתו. ועא"ר ט"ו ישפכם ברה"ר היינו דמפקיר ליה. ובאות י"ד הקשה מה פריך בפסחים מ"ב לישני כאן קודם זמן איסורו וי"ל דמסתמא לש אחר חצות לי"א כל המצות ילוש אחר חצות עסי' תנ"ח: 

%% י 

והכלים עמ"א כי המרדה נקייה הוא דאם יש עליה בצק שהחמיץ אין מהני אף הגעלה עסי' תנ"א סי"ט ומ"מ נכון לבדוק ולראות אם אין עליה בצק: 

%% יא 

בשעת עמ"א ואותן אופנים שקורין רעדלי"ך צריך להחליף וליקח אחרים ויגרדם הא' או יטילם לתנור ויצנן אח"כ שלא יהיו חמין בניקור. וטוב לעשות הניקור בהם כי נעשה מהרה ובעצים שמנקרים גרע טפי: 

%% יב 

ע"י עכו"ם עיין מ"א ובא"ר י"ז תמה דגריררה הוי אב מלאכה והפירוש ע"י עכו"ם הדחה יע"ש והיינו באין רוצה לאפות עוד אח"כ הוי מצוה שלא יהיה משהו חמץ בביתו. ובסימן שכ"ג ס"ט ממחק בכלי כסף דוקא שזהו תיקונן וערש"י שבת נו"ן א' כלי כסף בגרתקון ובר״מ ז"ל פכ״ג מה' שבת ה״ד מכה בפטיש דמתקן כלי אבל לגרור עמילה עץ מפני החמץ א״ש דהוי רק שבות לא תיקון כלי ועיין ביצה כ"ה משחזת תיקון כלי לא גרירה כאמור:

%% יג 

שיאפה עמ"א ומ"מ נהי דחומרא בעלמא הוי שלא לצורך ואסור ועטילה מצפין במתכת ושלא יהיה גומות או מסמרים שא"א לנקות יפה ובתנ"ז כתבנו שיש למנוע לצפות בנחושת דיש לפקפק בזה עסי' תנ"ה במ"א אות ט'. ומ"ש אסור לגוררן כבסי' שכ"ג עמ"ש באות י"ב התם בכלי כסף וממחק או מכה בפטיש משא"כ כלי עץ כה"ג ותלוש מותר לחתוך וטוחן כיון שא"צ לנסורת רק שבות וצ"ע. הסדין טוב יותר על דף חלק ברהיטני כמש"ל ועט"ז סי' תנ"ג אות ה': 

%% יד 

כסת עמ"א ועא"ר כ"ב דאין נכון אף ליתן על בגד צמר ודיעבד אף כסת צמר שרי ועח"י אות כ"ב: 

%% טו

הפת עמ"א ועט"ז א' ומ"ש כשהוחמה העיסה בב"ח משמע דאין שיעור לדבר ועיין מ"ש באות ח' עברה 
ולא צננה ידיה די״ל דשרי דיעבד לכ"ע: 

%% טז 

לא עמ"א ובתס"ג ד' אם נתנו בתכשיר ונמצא קמח במצה שיש לאסור משמע אף דיעבד שיש טעם דמצה מפסקת יע"ש ועט"ז אות ח'. ואי"ה שם יבואר וגם במצה עבה יש לחוש ביותר. עפר"ח בסוף הסי' מים שנתחממו כחמימות הרוק הוי פושרין ולש בהם תשרף פסחים ל"ו ולי צ"ע קצת די"ל פושרין שהוחמו בחמה או באור הא עמדו בבית והוחמו כך אין תשרף. ופסחים מ"ב א' בחמי חמה או מולייר משמע הא הוחמו בבית כך אין איסור וי"ל דחמי חמה לא מהני צינון עשו״ת רמ"א ז"ל סי' ל"ה ובתנ"ה. ובירושלמי ס"פ כ"ש ברותחין לא שחולטין בפושרין מחמיצין היינו באש. ועמ"ש הגאון המפרש שם חולטין ואין משומרת מחימוץ וי״ל דהוי מצה עשירה ע' תוס' פסחים מ"א א' ד"ה אבל לא במבושל:

% סימן תקמו 

%% א 

אין עמ"א הביא כמה טעמים מ"ק ט' ב' ועיין אות ד' והנה במקום שנהגו היתר בפילגש  ע' אה"ע סימן צ"א אם מותר ליחד פילגש בחה"מ ול"ד להא דירושלמי בשמעתין עבד כנעני אסור לישא אשה במועד שמצווה על שבת ואסור במועד אע"ג דלית ליה קידושין דהתם מ"מ הוי שבת דידיה דא"א בע"א משא"כ ישראל כשר דמקיים פו"ר באשה מ"ע בקידושין ודאי י"ל יחוד פילגש שרי בחה"מ דלית קידושין וסעודה בלא נישואין נמי שרי. ועדיין צ"ע וע' אות ד': 

%% ב 

בשעת אירווסין עמ"א משמע דוקא בתוך הסעודה מקדשה הא אירסה כך ואחר זמן סעודה אף באותו יום י"ל דשרי ועמ"ש בט"ז מזה: 

%% ג 

להחזיר עמ"א תוס' מ"ק ח' ב' ד"ה מפני הטורח והשמיט תי' א' דכבר היה לו אשה ובנים דאסור לכ"ע אף שיש לו אשה ובנים אין נושאין אשה חדשה במועד אף במקום שלא נתפשט תקנת רגמ"ה רק תי' הב' שאין רגיל לשהות ולא חיישין לביטול פו"ר. ואם נשא אשה וקידשה בחופה ונמצא טעות בקידושין וצריך לקדש שנית צ"ע אי מותר במועד די"ל שמחה היא לו מה"ט אף ביש לו אשה ובנים כל חדשה אסורה: 

*מריש* הוי קשיא לי מ"ש בירושלמי מנשואין הא מאירוסין אסור הא נמי לא גירשה אסור להנשא ארוסה ומי עדיף גירשה וניחא לי דגירשה אסור לארס בסעודה: 

*פשיטא* לי אירסה בביאה אסור להנשא מיבעיא לי נשאת נכנסה לחופה ולא נבעלה וגירשה מהו שיהא מותר להחזירה די"ל שמחה היא לו. ועמ"ש אי"ה באות ה': 

%% ד 

ולעשות עמ"א לכאורה דוקא סעודה ראשונה בלילה ראשונה אסורה הא אכלו עי"ט סעודה א' שרי בליל א' סעודה שנייה וביום א' י"ט שרי סעודה א' אלא דא"כ למה לא נהגו לישא ערב הרגל ולאכול ביום ואפשר במקום שנתנו דוקא לאכול סעודת קבע בלילה נהגו כך ועסי' רל"ב בענין סעודת נשואין במנחה גדולה והחופה עושין לאחר חצות דליהוי תענית שעות עכ"פ לכן נהגי שלא לישא ערב הרגל. ועט"ז ג' וי"ל כוונתו ג"כ בלילה ראשונה יע"ש וצ"ע ועמ"ש אי"ה באות ה' עיין לבוש מתיר סעודה א' בליל א': 

%% ה 

מותר עמ"א לכאורה התוס' במ"ק כתבו זה לשיטתם דד"ת הוי וי"ל סעודה בלא נישואין אסור ברגל מש"ה ברית מילה ופ"ה כו' משא"כ להמחבר דסעודה ברגל אף נישואין בעי"ט שרי כ"ש ברית מילה וי"ל דמילה עם הסעודה י"ל חשיב כנשואין עם סעודה אפ"ה שרי ועוד דהסעודה ראשונה כתב באות ה' די"ל אסור ובמילה שריא ולדבריו באות ד' וט' דברי הר"מ ז"ל דסעודה א' אסור ברגל בלילה ראשונה וגם דברי תשובת הרשב"א ז"ל אין סותרין זא"ז ולפ"ז יצא לנו דין חדש המה"ג מנשואין שרי במועד עם סעודה והר"מ ז"ל בנשא עי"ט ואוסר סעודה אחת בלילה כדאמרן וא"ש בירושלמי מח"ג מאירוסין אסור והיינו לחזור ולארס וע"כ עם סעודה דאירוסין בלא סעודה שרי וא"כ מינה מח"ג מנשואין שרי בסעודה כאמור והר"מ ז"ל בסעודה ראשונה בלילה א' כמ"ש באות ד' וכדנתיבנא זהו מה שרצינו לבאר: 

%% ו 

כוחלת בצבע מ"א ערש"י מ"ק ט' ב' כחול בין עיניה ותוס' שם ד"ה פוקסת: 

%% ז 

ופוקסת עיין מ"א כ"ה בתוס' שם ט' ב' ד"ה פוקסת: 

%% ח 

בסיד עמ"א ואף מלאכות ד"ת בשבת ויו"ט מותר בחה"מ לצורך קישוט האשה ואפילו זקינה עט"ז ואפשר אפילו אין לה בעל: 

%% ט 

ומעברת עמ"א ומשמע לגלח ראשה אף באשה אסור בחה"מ כמו באיש אף ע"ג דל"ש בה ניוול דאדרבה שער באשה בראשה נוי ושער פדחתה מותר בסכין דקישוט הוא:

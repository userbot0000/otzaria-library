% סימן שסב 

%% א 

לשמור עמ"א אבל אם שומר ביום ולילה הוי מחיצה והוקף לדירה אף ביותר מסאתים עב"ח כאן ורסי' שנ"ח ועמ"א שם אות א' תוס' עירובין כ"ג: 

%% ב 

ועיקרן עמ"א ר"ל כשאין רחב ד' טפחים במקום גבוה י"ט אבל נמוך מי"ט ורחב הרבה הוי כרמלית עסי' שמ"ה:

%% ג 

שאינו עמ״א הנה ענפי אילן בסמוכין זה לזה פחות מג"ט כלבוד ואפ"ה בעינן שיארג בקש כו' שלא יניד הרוח ואי קשין הם א"צ כ"א ביש יותר מג״ט בין ענפים ע' סוכה כ"ד ב' וע' לקמן סעיף ח' וכשעשה מהקש לשם דירה ויש הרוב מהם אע"פ שאין בין קנה לחבירו ג"ט משמע דמהני אבל אם יש יותר מג"ט בין א' לחבירו כל שיש בו רוחב עשר אמות וגדר שם הוי מוקף לדירה וא"צ הרוב מהם כבסי' שנ"ח ס"ב. ומשמע כאן דאף קרפף מקורה יותר מסאתים אסור ועתוס' בשנ"ח ועסי' שס"א בב"י וט"ז או דמקורה לא הוי קרפף צ"ל בין קרפף מכוסה בידי אדם סתמא כפירושו והוי הוקף לדירה משא"כ באילן המיסך דממילא: 

%% ד 

מחיצה עמ״א ועט״ז א' כי ר"ת הובא דבריו בשבת ק"א ב' ד"ה כי איתמר והרא"ש פי' דוקא מחיצה דרבנן לא מחיצה ד"ת והר״ן פי' כו' עט"ז. והמכוון במ"א הוא דג' חילוקים יש מחיצות ד"ת מרה"ר להיותו רה"י אם נפלה בשבת ועשה במזיד בשבת מהני הואיל והיה בתחלה בשבת וזה דעת הר"ן ז"ל והרא"ש מודה לזה. ואמנם כשהיה בחול ונפלה בחול ועשה בשבת בד"ת לא מהני במזיד ובדרבנן בין חצר לחצר וערבו כ"א לעצמו מהני במזיד. אבל אם לא היה מעולם מחיצה אף בחול ועשה לכתחלה בשבת אף בדרבנן אסור במזיד והכי מוכח ברייתא שבת ק"א ב' מחצלאות הפרוסות וכדבעינן למימר לקמן אי"ה. והשתא דברי הט"ו דנקטו פרוסות לרשות הרבים ושרי במזיד כשהיה תחלה כדעת הר"ן ז"ל ולמה נקטו והבדילו ביניהם וערבו יחד לאיזה צורך כ"כ והא עירבו שנים נמי שרי וכ"ש הוא ממחיצה ד"ת אלא לומר דכאן מיירי כשנפלה מחיצה ברה"ר בשבת ונעשה מזיד אז שרי הא בחול כה"ג בד"ת לא ומעתה במחיצה בין חצר לחצר אין נ"מ אי עירבו שנים או יחד דאפילו נפלה ולא נעשית הואיל והותרה הותרה בדרבנן כבסי' שע"ד ס"ב לדידן דקיי"ל בדרבנן כה"ג הואיל והותרה הותרה. וע' פרישה ועמ"ש בט"ז מזה. והנה ברייתא בשבת ק"א ב' מחצלאות פרוסות לרה"ר (כן הגרסא) מערבין ומטלטלין מזו לזו נגללו נאסרו חזרו ונפרשו חזרו להיתרן הראשון אף במזיד שבל מחיצה בשבת במזיד שמה מחיצה והמעיין ברא"ש בשבת פירש מערבין ומטלטלין מזו לזו אם עירבו יחד ואם עירבו שנים זה לעצמן וזה לעצמן נגללו נאסרו אעירבו שנים (והשתא למה לי כלל זה השתא ברה"ר ד"ת מהני כ"ש דרבנן ואי דוקא בדרבנן לא בד"ת למה נקיט פרוסות לרה"ר אלא דרישא עיקרה לדרבנן ונפלה בחול דבשבת קיי"ל בלא"ה כיון שהותרה הותרה בשע"ב) ונקיט פרוסות לרה"ר משום סיפא שכל מחיצה וטעמא יהיב למלתיה ומש"ה בדרבנן אף כי נפלה בחול ונעשות במזיד בשבת שרי דכל מחיצה אף לרה"ר שנפלה בשבת ונעשית במזיד בשבת שרי אף לטלטל בה וממילא בדרבנן נחית דרגא נפלו בחול שרי ומסיפא פריך לרב נחמן דמרישא דרבנן אין קושיא אלא מסיפא ומשני דר"נ אמזיד איתמר בעלמא וסיפא (מיירי) לטלטל נמי שרי דומיא דרישא ובנפלה בשבת (ודומיא דרישא בטלטול לחוד אבל סיפא מיירי שנפלה בשבת וא"ש מ"ש הרא"ש דסיפא לרה"ר מיירי ושרי אף בטלטול דומיא דרישא וזה כהר"ן ממש והבן) ומ"ש הרא"ש ומשני ר"נ אמזיד אתמר היכא דעושה מחיצה ברה"ר כלומר סיפא נמי מיירי מרה"ר אלא נפלה בשבת ור"נ איירי בנפלה בחול ורה"ר לסימנא נקטי' דברה"ר מחדש משמע דלא היה מעולם שם ועשה במזיד וה"ה נפלה בחול נמי אסור ברה"ר ומ"ש המ"א אמאי לא מפרש הרא"ש דר"נ אסיפא קא' אע"ג דכתב דא"כ בעירובין כו' עתוס' שם י"ל מ"מ לאיזה צורך כ"כ שאין דרכו להאריך בקושיות ותירוצים שאין נ"מ לדינא אלא דנ"מ טובא דסיפא ברה"ר איירי ונפלה בשבת מותר לטלטל דומיא דרישא ור"נ בעלמא בנפלה בחול ועתו"ש ולמ"ש אתי שפיר ועא"ר ד' במ"ש ומ"א הוסיף דאף נפלה בחול קשה קצת רמ"א הוסיף היתרא נמי בנפלה בשבת שרי ברה"ר וכאמור: 

%% ה 

בשוגג עמ"א הרמב"ם ז"ל פי"ו מה"ש הכ"ב ומשמע פירושו בשוגג שלא ידע מאיסור שבת או שגגת מלאכה ועשאה שלא לדעת ראובן לטלטל בה וגם ראובן לא ידע מזה ולא צוה לשמעון שיעשה המחיצה אז שרי ראובן לטלטל בה באותה שבת הא צוה ראובן או ידע מזה אע"פ שגם לראובן בשגגה היה אסור לו לטלטל בה באותה שבת הא לשבת הבא מותר ומזיד קנסוה אף שעשה שמעון שלא לדעת ראובן כלל וגם ראובן לא ידע בה אסור ומשמע לי דלשבת הבאה אפשר דמותר לטלטל בה דהרי לא נהנה ממלאכת שבת דהא היה אפשר לעשות בחול ועסי' שי"ח וצ"ע. והרשב"א חולק על זה עיין במ"מ שם מהא דרבי נחמיה לדעת הוי וע' סעיף ז' אות י"ד ואי"ה שם יבואר עוד: 

%% ו 

אף עליה עמ"א דהוי כעמוד ותל גבוה י"ט ורחב ד"ט דהוי רה"י עד לרקיע וז"א אלא דהוי כהוקף לדירה ע' אות ז': 

%% ז 

אין עמ"א מלת בה אף תחתיה אין מטלטלין דבטל מתורת דירה ויותר מב"ס הוי כרמלית דרבנן הא ב"ס שרי בה ועליה ועיין לבוש כפאה לדור גם עליה הוי כגג רה"י וגוד אסיק והוקף גם למעלה לדירה אף יותר מב"ס משא"כ לזפתה י"ל אף תחתיה אסור יע"ש: 

%% ח 

שיהיו עמ"א דבהמה קשורה ג"כ מהני אע"ג דניידי וכאן מיירי שאין לו במה לקשור לכן כתב כפותים ול"ד לענפי אילן כו'. ועסי' שס"ג במ"א ג' ועא"ר כאן אות ז' מזה: 

%% ט 

בפחות מג' עמ"א ומשמע לפעמים אין בגופה חצי אמה בעומדים פנים לאחור ומש"ה אם יש ביניהם ג"ט הוי פרוץ מרובה על העומד: 

%% י 

מהלכים עמ"א בע"ש אות ה' הקשה מר' נחמיה בריה דר' חנילאי כו' עב"י ובט"ז אות ב' תי' בזה יע"ש: 

%% יא 

והוא עמ"א במזיד ברה"ר וכרמלית יע"ש באות ד' מזה ואם הועמדו מבע"י קודם שבת אף יודעים למה הועמדו שרי דבחול נעשית ע' עולת שבת אות ו' הניח זה בצ"ע ועט"ז אות ג' 

%% יב 

לא עמ"א עב"י ובהג"א מזה ועי' אות י"ג מ"ש שם אי"ה בזה: 

%% יג 

מחיצה עמ"א ועט"ז אות ב' ובסעיף ו דלאחר שהועמדו ידעו שרי דהואיל ונעשית בשוגג היינו בעומדים שם משא"כ כשהם מהלכים הוי בכל רגע מחיצה חדשה ויודעים מזה הוי כמחיצה הנעשה במזיד ויבואו לזלזל באיסור שבת תו"ש אות ט"ו וע' ט"ז אות ג': 

%% יד 

שלא עמ"א הביא דברי המ"מ פי"ו מה"ש הכ"ב וע' אות ה' בזה ובלח"מ שם דהר"מ ז"ל מפרש שמ"ש בגמ' והא דרבי נחמיה לדעת הוי היינו לדעת רבי נחמיה והרשב"א ז"ל מפרש כפירש"י שם לדעת האנשים שהועמדו שם. ועא"ר אות י"ב ובסי' תר"ל במ"א י"ט וט"ז י"ג וצ"ע: 

%% טו 

תינוקת עמ"א ואם אביו שם וע"י מחיצה בני אדם טוב יותר שיביא קטן משיביא גדול ועתו"ש: 

%% טז 

בין עמ"א הביא גמרא עירובין י"ו ב' והג"א שם. והנה כל פחות מג"ט כלבוד וסתום ממש דמי ול"ש ביה כלל אתי אוירא דהאי גיסא והאי גיסא כו' והלמ"מ הוא ורה"י גמור מ"ה והזורק מרה"ר לתוכו חייב ומותר לטלטל בו. ומחיצה תלויה רחוק מארץ ג"ט בצמצום ג"כ אינה מתרת ויש בכאן מקום להאריך ולא היה הזמן גרמא אולי אזכה לפרש במקום אחר מזה. ועתו"ש אות כ"ג בכאן והביא מ"ש המ"א בסימן י"ו דכנפות ציצית הכתפים רחבים משמע דחולק על התוס' יע"ש: 

%% יז 

ולהרמב"ם עמ"א ראוי להגיה בסי' שס"ד "א במבוי מפולש יע"ש ועמ"מ פי"ו מה"ש הלכה י' וה"ה פסי ביראות ע' תוס' ריש עושין פסין מהא דפרוץ מרובה על העומד. ועסי' שנ"ח במ"א אות ה' דצ"ה ביותר מעשר מהני דליהוי מוקף לדירה ועסי' ש"ס ס"א והיינו בעומד מרובה צ"ה עדיף ממחיצת שתי או ערב ואי"ה בשס"ג בט"ז א' וסוף הסימן שם יבואר עוד לענין מחיצה מהו ד"ת ודרבנן: 

%% יח 

קנה עמ"א ועתו"ש כו' והיינו קנה א' גבוה הרבה מחבירו וקנה ע"ג בשיפוע מהני דבעינן ע"ג ממש בשני הקנים שתחתיו: 

%% יט 

ויהיו עמ"א ועסי' שס"ג בט"ז אות י"ט. ואפי' שני הקנים אין מכוונים זה כנגד זה כל שהקנה עליון שוכב עליהם ממש נמי כשר ואי"ה שם יבואר עוד: 

%% כ 

מן עמ"א ולפ"ז אם העמיד ב' קנים למטה וחבל עליון מכוון עליהם ואין נוגע בהם רק בגג עומדים קנים קצרים למעלה וקשור שם החבל באמצע היכא דא"א בע"א כשר ועט"ז שס"ג בזה ואי"ה שם יבואר: 

%% כא 

גמי עמ"א אף שהרוח מניד אותו וחבל בשס"ג סכ"ו שהרוח מניד אותו מ"מ צ"ה הוי ול"ד לענפי האילן בריש סי' זה דהרוח מניד אותם ולית לבוד או שיש ריוח יותר מג"ט בין א' לחבירו משא"כ כשהמחיצה עשויה אף בהנדת הרוח שפיר דמי וע' אות ח' וקצת צ"ע:

% סימן שע 

%% א

*צריכים* עט״ז בשפ״ב אות י״ד לחלק בין כאן דייחד לו מקום מהני ובעכו״ם כה״ג לא מהני ועב״י כאן בייחד לו לבע״ה מקום ולא מצי לשדות לבראי עדיף טפי דאף באין מוקצה ולא כובדן מהני: 

%% ב 

*אלא* עט״ז דבריו ז״ל צ״ב ובאות ט' נמי כ״כ ב' פנימיים עירוב א' והשיג על הב״ח ז"ל ובא״ר אות ד' כתב ליישב דברי הב״ח יע"ש והנה הב״ח ז״ל סובר דברישא בכולן פתח א' זע״ז ובסיפא ביש לכ״א פתח בפ״ע יש חילוק בין מחיצות מגיעות לתקרה בפחות מג״ט או אין מגיעות והוא דאם מגיעות לתקרה ויש עוד דיורין בחצר מלבד הטרקלין והעירוב אצל אחרים מגו דאחרים אסרי הני בטרקלין נמי אסרי ואז ב' פנימים נותנין כ"א בפ״ע לשאר בני החצר כל אחד עירוב שלם בפני עצמו והחיצונים אין נותנין כלום עירוב אף בשותפות כי הדר בבית שער אין אוסר כלל ואם אין מגיעות לתקרה אז ב' הפנימיים נותנין ביחד עירוב אחד שלם היינו כמבואר בשס"ח ס״ג והשאר פטורים כלל דהדר בבית שער כו' משא״כ בסיפא שיש לכ״א בפ"ע אז אף החיצונים כולם שייכים בעירוב ויש חילוק בין מגיעות לתקרה או לאו והא דלא מחלק ברישא בפתח א' לכולן בין מגיעות לתקרה או לאו סמך אמ״ש בסיפא ובס״ו עשרה בתים כו' פלוגתא דשמואל ורבי יוחנן עירובין ע״ה נמי לר"י דהלכתא כוותיה ב' הפנימיים נותנין כ״א עירוב בפ״ע כיון דדיעות חלוקות מעולם המה הוי כדרין בעליו' ממש אף שאין יש שאר בני החצר ואף העירוב בא אצלם הדין כן אבל הט״ז ז"ל חולק וסובר כל שיש להם פתח א' לבד וא״א לפנימי לצאת כ״א שילך דרך החיצון אז הם נחשבים כחדר בית החורף א' ואם הם רק ב״ב כן א"צ כלל עירוב הואיל ופתח א' להם וא"א לעבור לפנימי כ״א דרך החיצון וההוא דס״ז ביש שם בני החצר אז ב' פנימיים נותנין בשותפות עירוב א' לשאר בני החצר ואם העירוב בא אצלם אז ב' הפנימיים אין נותנין כלום דבית שבו העירוב אין נותן כלום ומש״ה א"ש ברישא כשאין אלא פתח א' אין חילוק כלל בין מגיעות או לא מגיעות לתקרה דודאי כשאין רק פתח א' כל הטרקלין כבית חורף א' דמי (להט"ז) ובאין דיורין בחצר פטור הטרקלין מעירוב וביש דיורין בחצר ב' הפנימים בשותפות עירוב א' אף במגיעות לתקרה הואיל ורק פתח א' רק בסיפא יש חילוק בין מגיעות או לאו הואיל שיש לכ״א פתח בפני עצמו ואמנם עוד צריך לפרש דבריו ז״ל מ"ש בסיפא באין מגיעות דעכ״פ עירוב א' צריך דקיי"ל הני אסרי קשה קצת דעירוב א' ביש עוד בני החצר א״צ מיגו דהני אסרו רק במגיעות לתקרה צריך להטעם הזה כמ״ש באות ד'. ומ״ש עוד בסיפא דיש פתח לכ"א יש חילוק שניים הפנימיים לכאורה צ״ע וי״ל דה״פ כי שלשה חילוקים בדבר א' באין אלא פתח א' אז אין חילוק כלל בין מגיעות או לאו לתקרה וכל הטרקלין פטורין כלל מעירוב אפי' בשותפות רק שנים הפנימיים יתנו עירוב אחד בשותפות לשאר בני החצר והעירוב אצל בני החצר ואם יש לכ"א פתח בפ״ע ג"כ ומ״מ יש להם רשות ג״כ לעבור זע״ז כי לפעמים התנו כך אז יש דין הב״ח ז"ל בזה דהחיצונים פטורין כלל בבית שער והב' הפנימיים אם מגיעות לתקרה נותן כ״א עירוב בפני עצמו לשאר בני החצר ואם אין מגיעות נותנים ב' הפנימיים עירוב א' בשותפות לשאר בני החצר אצל בני החצר משא"כ כשיש לכ"א פתח בפ״ע ואין רשות לעבור זע״ז כלל ומונעם מלעבור אז הוא דין הג' המוזכר בש״ע כאן ועתו"ש ולמ״ש א"ש ועמ״א אות ז' וח' ויש נ"מ לדינא בין הב״ח וט״ז כמ״ש ומ״מ צ"ע דלא נמצא מפורש לומר כן כל שיש פתח א' עירוב א' בשותפות ואי"ה באות ט' יבואר עוד: 

%% ג 

*לכל* עט״ז עב״י וא״י מה מלמדינו והא ודאי כל שיש לכ"א פתח בפ״ע לצאת ולבוא אע״פ שבבית שער רק פתח א' חלוקין המה לכל: 

%% ד 

*צריך* עט"ז כיון שאין מחיצות מעולם רק לשבת זו חלקו הטרקלין לא חשוב חדרים חלוקין רק כשיש דיורין אחרים בחצר מיגו כו' והעירוב אצל שאר בני החצר שייכים כל החמשה חבורות ליתן כ״א עירוב בפ״ע כיון שמגיעות לתקרה כו': 

%% ה 

*הן* כמשותפין עט״ז פי' אותן שמחולקין עד התקרה נותנין כ״א עירוב בפ״ע לבני החצר אצל בני החצר וכולם השאר שאין מגיעות לתקרה כמשותפין ונותנים עירוב א' בשותפות: 

%% ו 

*אפי'* עט"ז משמע ב' הטעמים בעינן וכל שחסר א' מן הטעמים בין טעם א' או טעם ב' אין להתיר וע' מגן אברהם אות ח' ותו״ש בזה ובא״ר: 

%% ז 

*הואיל* עט״ז דאם היה מפסיק בקביעות בין שולחן לשולחן הוי הדין כטרקלין והיא היא: 

%% ח 

*וה״מ* עט״ז כמו בטרקלין דלאו מחיצה ממש הוי רק לענין כשיש עוד בני החצר דמיגו כו' באות ד' ה״ה באחין כה״ג קיל משאר ב״א לענין זה כשאין עוד דיורין בחצר א״צ עירוב וה״ה כשהעירוב בא אצלם כו': 

%% ט 

*שנים* עט״ז לשיטתיה באות ב' ופירשתיו שם באורך דחולק על הב״ח וסובר כל שא״א לעבור לא' כ״א ע״ג חבירו אע״פ שדרים בבתים ועליות חלוקים מעולם אפ״ה כבית חורף א' דמי לעירוב שנותנים כולם עירוב א' בשותפות והב"ח יראה דחולק בזה ועא"ר אות ד' ועירובין ע"ה ובב״י לשמואל דרק הפנימי לבד חייב בעירוב אז כשאין דיורין אחרים א״צ כלל עירוב אבל לר״י שתים הפנימיים חייבין כ״א בפ״ע עירוב אף שאין דיורין אחרים בחצר כהב״ח ז״ל. ודע בית שער דיחיד היינו אע"פ שבפנימי רבים דרים שם כל שאין רק בית אחד חדר בית החורף הוי החיצונה בית ~שעת~{שער} דיחיד דעביד לדירה ודוקא כשיש ב' בתי החורף עוברים דרך הג' הוי הב' בית שער דרבים: 

%% י 

*אלא* עט"ז ועמ״א י״ב ושפ״ב ב' בירידים כמו כאן בק״ק פפד״א וכדומה שרגילים לבוא בכל יריד וגם לפעמים מתעכבים קצת בני אדם יותר מל' יום וגם האורח י״ל מיד אסור להוציא מחדרו לחצר או לרה״ר עסי' שפ״א וע״ז כתב הט״ז שבקהלה אין חשש דלב ב"ד מתנה עליהם וצ״ע דבשס״ו ס״ט הלכה כדיעה א' בסתם ועסי' שס״ח וע״כ ראוי בקהלה שיש ירידים לומר בערב פסח ולכל מי שיתוסף בעיר הזאת. אם אורחים בחצרי עכו״ם בקהלה אין חשש דקהל כבר שכרו הרשות משר העיר עסי' שפ״ב ומותר בטילטול אף מבית ישראל לבית עכו״ם ממש כדבעינן למימר אי״ה שם ה״ה דאורחים מותרים: 

*ואם* בשעת הזיכוי היה א' קטן והגדיל או גר ונתגייר הדבר צריך תלמוד אי יש זכיה לקטן בדרבנן. וכ״ש כשאחרים מזכין אותו וקטן ג״כ מחויב בחינוך אף בדרבנן וגר ע' בח״מ ואה״ע האומר לאחר שתתגייר ואין עת האסף פה ואי״ה יבואר עוד. ועסי' שס״ח בט"ז בנוסח העירוב ואי״ה בשצ״ה בנוסח ברכת העירוב והשיתוף יבואר עוד:

% סימן תעח 

%% א 

*אחר* אפיקומן עט"ז אפיקומן י״א זכר לפסח ואסור לאכול בשני מקומות כפסח דאסור וגם אין לאכול אף במקום א' דברים אחרים אחר אפיקומן כפסח ולרש״י ורשב״ם דאפיקומן הוא מצת מצוה ובראשונה מברכין עמ"א משום דלאחר שמילא כריסו אין לברך לדידהו אין אוכלין שאר דברים אחר אפיקומן אבל בשני מקומות י"ל דשרי לרש״י ורשב״ם ע' פסחים ק"כ א' ועסי' תע״ז ואי"ה במ״א ג' אבאר דאף לרש״י ורשב"ם אין לאכול אפיקומן בשני מקומות. ופסקו כל״ק שם אף דרבנן הוא ל"ק סתמא הוא ול"ב היא אליבא דמר זוטרא ע' ברי״ף ורא״ש פסחים ק״כ א' ואי"ה בתפ״ב יבואר עוד בזה יע״ש. ע' לבוש הואיל ואפיקומן במקום פסח אין לאכול אחריו קשה קצת דגם לרש״י ורשב״ם שהוא מצת חובה אין לאכול אחריו. עוד כתב אפיקומן אפיקו מני כלומר הוציאו לכל מיני מתיקה (מלשון מן וכדומה) ואין מפטירין אין פותחין פיהם (כמו יפטירו בשפה פוטר מים) לומר אפיקומן אחר פסח ואחר מצה כו' ויש פותרין אין מפטירין כאדם הנפטר מחבירו והולך ממנו וה"פ אין מפטירין והולכין מפסח לומר אפיקומן ופי' עוד דלמצה עצמה קורין אפיקומן שחביבה עלינו ומתוקה כמו מן ומיני מתיקה יע"ש והנה גם הפירוש אפיקו מנייכו אמת הוא שאין אוכלין בשני מקומות ולומר אפיקו כלים מכאן ונלך למקום אחר ע' פסחים קי״ט ב':

% סימן שנט 

*כתב* בטור עט״ז בשס"א אות ב' ועמ"ש בשנ"ח בט״ז ומ"א א' קרפף מקורה מהו הדין ועתו"ש שם ואי״ה בשס"א שם יבואר עוד. ואין זה שייך לסי' זה כי הטור כ"כ בשנ״ח על קרפף שלש סאים וקורה סאה והמדפיסים הדפיסו כאן. והנה ראיתי לבאר קצת בענין חצר ורחבה כו' דע ד' שמות יש בענין זה כרמלית קרפף רחבה חצר. כרמלית ד״ת הוא הבקעה שאין הילוך לרבים. כרמלית דרבנן קרפף יותר מסאתים שלא הוקף לדירה דמ״ה רה"י גמור הוא ומדרבנן הוי כרמלית והוקף לדירה יותר מסאתים נקרא קרפף וכן בית סאתים או פחות אע"פ שלא הוקף לדירה נקרא קרפף. רחבה שאחורי הבתים ג״כ יותר מסאתים כרמלית דרבנן בלא היקף לדירה וחצר שלפני הבתים הוקף לדירה אף כמה כורים רה"י אף מדרבנן. ואמנם כרמלית בקעה עם קרפף יותר מסאתים שלא הוקף לדירה מטלטלין מזה לזה פחות ד״א כבסי' שמ״ו ס"ג אבל מקרפף זה לחצר אסור כבסי' שע"ב ס״א. וקרפף בית סאתים בלא הוקף קרפף מיקרי ומטלטלין בכולו ומיניה לכרמלית אסור אף לקרפף יותר מסאתים אסור ומיניה לחצר מותר הא מיניה לבית לא אף דחד גברא כבסי' שע"ב במ"א א' ומשמע לי דוקא סאתים דנקרא קרפף הא פחות מסאתים אין שם קרפף עליה ומותר מיניה בלא הוקף לבית וכ״נ דברי הריטב"א ז״ל שהביא ב"י בשנ"ח. הא הוקף לדירה אפילו כמה כורין מותר מקרפף זה לבית דכל שהוקף כחצר חשיב ורשות א' הוא עם בית בגברא חדא ואם דבשע״ב י"ל דוקא סאתים הא יותר אף הוקף אסור ממנו לבית מ"מ ממ״ש הלבוש כאן והע"ש הביא הא דהריטב״א רחבה יותר מסאתים שהוקף מטלטלין מתוכה לבית ולומר שיש חילוק בין רחבה לקרפף בזה מנלן והנה חצר ורחבה מבואר הדין הא קרפף סאתים עם רחבה מחולקין כמ״ש ב״י בשם הריטב״א ז״ל בשנ"ח הביאו המ״א כאן דברחבה סאתים מצומצמים בלא הוקף שרי ממנה לבית וקרפף סאתים מצומצמים בלא הוקף אסור ממנו לבית ודע דקרפף היינו רחוק מהעיר ורחבה אחורי הבתים ולמ"ד קרפף אחורי בתים נמי אסור י"ל דקרפף עשוי בתמונה שלא כרחבה בגדר פחות וכדומה או עשוי לעצים ודברים שאין משתמשין כ"א לעתים רחוקים משא״כ רחבה והנה בשנ״ח סעיף יו"ד זרעים מבטלים דירה הוא ספיקא לא ודאי בחצר עיין בטור בשם רבינו מאיר וה"ה רחבה מסופק שם ואע"ג דפסק לחומרא אף בדרבנן דהוי כעין חסרון ידיעה דלא נדע מאי אמור ביה קמאי מ"מ כשיש עוד ספק עד"מ שבות דשבות שלא במקום מצוה שי"א דשרי כה"ג אפשר לצדד וצ"ע בזה וקרפף יותר מסאתים שלא הוקף עם קרפף בית סאתים אסור להוציא מזה לזה כי הוי מכרמלית דרבנן לרה"י גמור וה״ה מלא הוקף להוקף כאמור ואי"ה בשע"ב במ״א א' אבאר עוד ובנזרע רובו בהא אין חילוק בין סאתים לפחות דהמיעוט נגרר אחר הרוב לחומרא כבסי' שנ"ח בט"ז ד' ומ"א י"א יע"ש:

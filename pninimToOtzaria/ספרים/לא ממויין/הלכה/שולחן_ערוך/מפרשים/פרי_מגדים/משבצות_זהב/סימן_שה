% סימן שה 

%% א 

*או* הוי עט״ז (כצ״ל לא אז) והכלל כל שאין נשמרת בכך או נטירתא ביותר הוי משאוי משא״כ שמירה בינונית אע"פ שהיתה נשמרת בפחותה א״א לצמצם כ"כ הב״י בשם רבינו ירוחם ועמ״ש אי"ה באות ב'. והנה שביתת בהמתו עשה למען ינוח שורך וחמורך (שמות כ״ג י״ב) ולא תעשה מלאכה אתה ובהמתך (שמות כ"ד י') ללאו דמחמר תוס' דף נ"א ב' ד״ה בהא אבל הלבוש כתב לא תעשה מלאכה ושורך וחמורך והוא (דברים ה' י"ד) וברמ״ו ס״ג לא תעשה מלאכה ובהמתך א"נ למען ינוח (תרוייהו שמות א' וכ"ב) ובר"מ פ״ך ה"א מה״ש אסור להוציא משא על הבהמה שנאמר למען ינוח שורך וחמורך וכל בהמתך לא מצאתי המקרא כן לא בשמות ולא בדברים יע"ש ובש"ך י"ד קנ"א אות י' שביתת בהמה לאו לא תעשה מלאכה וכל בהמתך והוא בדברות אחרונות כי בראשונות ללאו דמחמר ולחרישה שחייב האדם סקילה ובכ״מ פ״ך מה"ש ה״ג בשם הר"ן משמע שביתת בהמה לאו וברא"ם (שמות כ"ג י"ב) תן לו נייח דמיותר הוא כ״מ שם והיינו דשביתת בהמה או נכלל בדברות ראשונות או באחרונות ואם עבר על שביתת בהמה לוקה מכות מרדות אע"ג דלא עביד מעשה כלל כמ"ש כ״פ ונפסל לעדות מדרבנן ואם נשים מוזהרים על זה למ"ד לאו פשיטא ואף למ"ד עשה וקידוש היום איתקש שמירה וזכירה מ״מ יליף מיניה דלכל מילי דשבת שוין אנשים ונשים עמ״א סי' רנ״א בט״ז ומ"מ י״א ו' יע״ש. וממ"ש הר"מ ז"ל שם בחרישה וכיוצא בה עפר"ח סימן תצ"ה שהחורש כלי מחרישה בידו כגרזן ביד החוצב והיינו שאוחז מהן משא״כ בשאר מלאכות כמו טוחן בבהמות כל שאין עושה מלאכה בידים לית ביה כי אם לאו דמחמר: 

%% ב 

*וחמרא* לובא עט״ז הנה כתב שם רסן יש בו כמה מינים אבל לא שיהא דוקא רסן פרומביא. ועב"ח ומ"א אות ב' וב״ח כתב דסוס וגמל יוצאין בפרומביא ופרד וחמור שוין דאסורין בפרומביא שהוא רסן ודלא כש״ע שכתב גמל רק באפסר וסוס ופרד וחמור ברסן שהוא פרומביא דנהפוך הוא יע״ש והט״ז כתב דגמל פרומביא לא מדתני שבת נ"א ב' לובדקים וגמל באפסר ולא פרומביא ש"מ משום גמל נקיט לה ובחידושינו כתבנו מזה דבמשנה י״ל לובדקים פרומביא די לו וכ"ת דדי לו אף באפסר א״כ סוס בשיר נמי קשה וברייתא י"ל ג"כ. ומיהו הא דאסור חמור שעסקיו רעים מהו לצאת פרומביא הא סתם חמור ודאי לא וכאן אין להאריך. ומ"ש סוס פרומביא בתוס' ד״ה אמר שמואל נ"ב א' רסן י"ל אין זה פרומביא כמש״ל: 

%% ג 

*לפי* עט"ז והוא דעת הר״מ ז"ל עב"י דל"ד לאפסר שהוא בראשו: 

%% ד 

*לצאת* עט״ז ע' אות ב' ועב"ח לנוי אי אסור כרש״י או כתוספות ומספק יש להחמיר משמע דהוי איסור תורה משוי על הבהמה ואף איסור עשה נסתפקנו בו אי החמירו בעשה מספק די״ל דיליף מן ממזר מדגלי ספק מותר הא שאר איסורין אסור י״ל דוקא לאו לא עשה דקיל מיניה כמ"ש ריש יבמות לאו ל"ת חמור מיניה ולעיל כתבנו אי שביתת בהמה לאו או רק עשה: 

%% ה 

*חמור* עט"ז בגמ' שבת ל״ג א' מ״ש במרדעת אוכף קטן א"י פירושו כי משמע מרדעת על כל הגוף ומחמם לכוליה ואוכף קטן רק במקום אוכף. ומ"ש קשורה מע"ש הא בשבת עתוס' דף נ"ג א' ד״ה והוא לרש״י משאוי משמע לכאורה מ"ה וע' מהרש"א שם ונ״ד ב' ותוס' כתבו דמיחזי כמכוין להוצאת מרדע או מוליך למקום רחוק ולפ״ז אף בעבר וקשר בשבת או יש לו עבד עכו"ם וקשר אסור ולרש״י יש חשש איסור תורה כ"ז דלא גלי בקשר מע״ש לא הוי מלבוש וכ״נ מפי' המשנה אם עבר וקשר אסור והוא בירוש' ובמ"מ פ״ך מה״ש הלכה י' הביא דברי הרשב"א דטעם משתמש בב"ח ובפי' המשנה משמע דבלא"ה אסור ובחצר דל"ש הני טעמים אז אמרינן טעם ירושלמי ומש״ה בס״ח הביא טעם ירושלמי והיינו בחצר (וכ"כ הלבוש בס"ח בחצ״ר) אבל הלבוש בס״ז כ' ג״כ טעם ירושלמי ועיין א"ר אות ו' יע״ש. מ"ש המחבר ושאר בהמות אסורות כתבו ז"ל מדאמר חמור דוקא וא"ל רבותא אף חמור דקרירא ליה וצריך חימום אפ״ה דוקא קשורה מע"ש דגלי דעתיה וכ״ש שאר בהמות י״ל דתנא אהיתרא מהדר ובחידושינו כתבנו מזה יע"ש:

%% ו 

*אבל* עט״ז עיין הסוגיא בגמרא נ"ג א' והתוספות ד״ה מהו פירש בשם ר"י בעיא דהוי טירחא דפירשו ד״ה והיא בקשורה מע"ש משום דמיחזי כמתכוין כו' דלא כירושלמי אבל הטור סובר כרא"ש בקשורה מע״ש דשימוש ב״ח וה״ה מרדעת בלא קשירה שהוא ארוך ומכוסה כל הגוף יש בו קצת שימוש ב״ח במקרב אצלה כו' וא״כ אוכף שהוא קטן אין בו שימוש ב"ח כלל שרי בין חמור ושאר בהמות ומרדעת שיש בה שימוש ב״ח קצת לא התירו כ״א חמור שיש צער צינה ומדוייק בטור מ"ש טעם ירושלמי לדברי הט״ז ועב״ח באורך ועמ״א אות ג' ואי״ה שם יבואר עוד: 

%% ז 

*לא* עט״ז גמרא שבת נ״ג א' דממילא יצטנן כשינוח יע״ש:

%% ח 

*אין* עט״ז חיזק דבריו באות ו' להטור כולה סוגיא מהו ליתן מרדעת בשבת מטעם חשש שימוש ב"ח וה״ה טרסקל נמי הטעם חשש שימוש ב״ח דאל״כ אין שייכות זה לזה ובגמ' אמרו מאן דמתיר טרסקל כ״ש מרדעת ולתוס' משום טירחא שלא לצורך א״ש ולטור טרסקל נמי משום חשש שימוש ב״ח וא״ש נמי דהביא הטור קושרין חבל בפרה וכתב הב"י דמקומה בסי'
שי״ז ולמ״ש הט״ז א"ש דבירושלמי מפרש גם כן הטעם משום שימוש ב״ח יע״ש:

%% ט 

*ופוקק* זוג עט"ז ועמ״א אות ה"ו ואי״ה שם יבואר. והנה בחצר פוקק ומותר אף בצווארה דאיכא למיחש דלמא נפיל ואתי לאתויי ד״א ברה״ר אפ"ה שרי בבהמה דלא גזור אטו רה"ר וברה״ר פקוק אסור אפי' אריג בכסותה דמיחזי כמאן דאזיל לחינגא עי' תוספות דף נ"ד ב' ד״ה משום ונ״ח א' ד״ה לא ודף נ״ג א' ד״ה מהו דבהמה לא גזור אטו רה״ר יש לומר כוונתם כן דבחצר פקוק בצווארה שרי ולא גזור אטו רה"ר וגם זה אינו דהוי נמי גזירה לגזירה אבל דבר האסור ברה"ר משום משאוי י"ל גזור בהמה חצר אטו רה"ר כמו באדם עסי' שי״א סי"ח וא"כ חותם בבהמה למ"ש הלבוש סי"ב דהוי משאוי י"ל בחצר אסור אטו רה"ר ומיהו מסתימת פוסקים משמע דל"ג בהמה חצר אטו רה"ר דוקא אדם דבהול לצאת ואף עבד לתוספות דף נ"ז ב' ד"ה אי (עחה"ר שם) משא"כ בהמה דאין יוצאה כ"כ שלא ברשות האדם אין לגזור עמ״ש במגן אברהם גד"ה ואי"ה באות ו' שם יבואר עוד בזה יע"ש:

%% י 

*אפי'* עט"ז עב"י בשם הרמב"ם פכ"א מה"ש דמשום צער ב"ח לא קנסו ליה כמו בעלה באילן:


%% יא 

*הביא* עט"ז ר"מ ז"ל פכ"ה הכ"ו ועמ"א אות י"א ובא"ר דאם אי אפשר ע"י כרים וכסתות שרי להעלותם בידם ע"ש אות ח"י: 

%% יב 

*שצריך* עט"ז ועמ״א אות י"ג בזה:

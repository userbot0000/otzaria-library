<?xml version="1.0" ?>
<book n="מהלכות מתנה">
<chap n="מהלכות מתנה">
<p n="א">
<d>אין אדם זוכה במתנה לחבירו עד שיהיה האדם הזוכה עבור חבירו גדול ובן דעת. אבל אם הזוכה היה קטן, וקיבל מתנה עבור חבירו, אינו זוכה בשבילו. <small><small>[ילקו"י חינוך קטן עמוד שסד]</small></small>

</d>
</p>
<p n="ב">
<d>קטן שיש בו דעת שנותנים לו צרור וזורקו אגוז ונוטלו, זוכה לעצמו במתנה, ואינו זוכה לאחרים. פחות מזה לא זוכה לא לעצמו ולא לאחרים. <small><small>[ילקו"י דיני חינוך קטן עמוד שסה]</small></small>

</d>
</p>
<p n="ג">
<d>יש מי שאומר, שמותר ליתן לכהן קטן פדיון חמש סלעים, שהרי דעת אחרת מקנה אותו וזוכה מן התורה. ויש חולקים, דבמתנה לא שייך דעת אחרת מקנה אותו. <small><small>[ילקוט יוסף דיני חינוך קטן ובר מצוה עמוד שסה]</small></small>

</d>
</p>
<p n="ד">
<d>זכין לילד קטן אפילו בן יום אחד, בין בפניו בין שלא בפניו. <small><small>[ילקו"י דיני חינוך קטן עמוד שסו]</small></small>

</d>
</p>
<p n="ה">
<d>יש מי שאומר שמי שמתחייב לקטן, בין בשטר בין בין בקנין, כיון שאין אותו דבר תחת ידו של הקטן, אינו זוכה בו אלא אם כן זיכהו על ידי אחר. <small><small>[ילקו"י דיני חינוך קטן עמוד שסו]</small></small>

</d>
</p>
</chap>
</book>

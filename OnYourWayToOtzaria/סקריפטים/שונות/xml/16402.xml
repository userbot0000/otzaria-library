<?xml version="1.0" ?>
<book n="חשון">
<chap n="ליום א' ">
<p n="">
<d><![CDATA[במנחה - וכן בשני וחמישי דשבוע הבא עלינו לטובה - קורין לישראל מפסוק וירא ה' אל אברם גו'.
כ"ק אאמו"ר [הרש"ב] אמר לאחד על יחידות: מאז שאמר הקב"ה לאברהם אבינו ע"ה "לך לך מארצך גו'" וכתיב "ויסע אברם הלוך ונסוע הנגבה" - הותחל סוד הבירורים וע"פ גזירת ההשגחה העליונה האדם הולך למסעיו במקום אשר הניצוצות הצריכים להתברר על ידו מחכים לגאולתם.
הצדיקים שהם בעלי ראיה רואים באיזה מקום הבירורים שלהם מחכים להם והולכים שמה בעצמם. ועמא דבר [פשוטי העם שבחוץ], הנה עילת כל העילות וסיבת כל הסיבות [הקב"ה] מסבב כמה עילות וסיבות שיבואו למקום ההוא, שם הוטלה עליהם העבודה בעבודת הבירורים.
]]></d>
</p>
</chap>
<chap n="ליום ב' ">
<p n="">
<d><![CDATA[משיחת אאמו"ר [הרש"ב] מוצאי ש"ק לך לך תרנ"א: בשנות נשיאותו הראשונות נהג רבינו הזקן לומר ברבים כי "יש לחיות עם הזמן". על-ידי אחיו המהרי"ל [יהודה לייב] גילו זקני החסידים שכוונת הרבי היא: שיש 'לחיות' עם פרשת השבוע ופרשת היום של הסדרה השבועית. לא רק ללמוד את פרשת השבוע בכל יום, אלא 'לחיות' עמה.
]]></d>
</p>
</chap>
<chap n="ליום ג' ">
<p n="">
<d><![CDATA[(המשך שיחה הנ"ל): "בראשית" היא פרשה שמחה, למרות שהסוף אינו "נעים" כל כך; "נח" - המבול, אך סוף-שבוע שמח: לידת אברהם אבינו; פרשת "לך" היא השבוע השמח באמת, בכל יום מימי השבוע 'חיים' עם אברהם אבינו, הראשון שמסר נפשו על פרסום  אלוקות בעולם. ומסירות הנפש שלו הוריש אברהם אבינו בירושה לכל ישראל.
יום ד' 
לימוד התורה בכל יום ויום נוגע בנפשות ממש, לא לבד בנפש הלומד, כי אם גם בנפשות בני ביתו, שאז אויר הבית ההוא אויר תורה ויראת שמים.
]]></d>
</p>
</chap>
<chap n="ליום ה' ">
<p n="">
<d><![CDATA[ישראל נמשלו לכוכבים המתנוצצים בשמי רקיע, אשר לאורם לא יתעה גם ההולך במחשכי הלילה.
כל אחד מישראל, בין איש ובין אשה, יש בו די כוח מוסרי ורוחני, להשפיע להעמיד גם את מכריו ומיודעיו בקרן אורה.
]]></d>
</p>
</chap>
<chap n="ליום ו' ">
<p n="">
<d><![CDATA[כשרצה רבינו הזקן לברך את ר' יקותיאל ליעפלער בעשירות, אמר שאינו חפץ בזה, שלא תטרידו העשירות מלימוד החסידות והתעסקות בעבודה, וכשרצה לברכו באריכות ימים אמר: "אך לא בחיי-אכרים ש'עינים להם ולא יראו אזנים להם ולא ישמעו', לא רואים אלוקות ולא שומעים אלוקות".
]]></d>
</p>
</chap>
<chap n="ליום ז' ">
<p n="">
<d><![CDATA[הסדר לאחר מתן תורה הוא: הסרת ערלת הגוף, הלשון, הלב - מעשה דיבור מחשבה. אברהם אבינו שהיה קודם מתן-תורה הרי בתחילה הכיר את בוראו - מחשבה, אח"כ פירסם אלוקותו, - דיבור, ואח"כ מילה - מעשה.
]]></d>
</p>
</chap>
<chap n="ליום ח' ">
<p n="">
<d><![CDATA['מצוה' לשון צוותא וחיבור, והעושה מצוה מתחבר עם העצמות ב"ה, שהוא המצווה את  הציווי ההוא. וזהו "שכר מצוה מצוה", דזה מה שנתחבר עם עצמות אוא"ס מצווה הציווי, זהו שכרו. ויובן במשל גשמי: איש פשוט ביותר יש לו ביטול פנימי אל החכמה ומעלת חכם, בביטול דהעדר תפיסת מקום לגמרי וכן גם בהרגש החכם הרי איש הפשוט אינו נכנס אצלו בגדר אנושי כלל - ואין זה דמבטלו ודוחה אותו, ח"ו, דזהו מידה רעה - ונחשב בעיניו שאין לו קשר של יחס עמו כלל. והיה כאשר החכם יצווה לאיש הפשוט לעשות איזה דבר בשבילו, הנה בציווי זה נולד מציאותו של האיש הפשוט, הן לעצמו - שמרגיש מציאותו אשר הוא יכול לקיים מצות החכם ולו ציווה החכם לעשות דבר, והן בעיני החכם נחשב למציאות אשר אליו ידבר ויצווה, ולבד זאת הרי ציווי זה מאחד החכם הרם ונעלה עם ההאיש הפשוט ביותר, והנמשל מובן.
ומובן ג"כ אשר ביחס להנ"ל, אין הבדל כלל במה יהיה הציווי, אם דבר גדול ונעלה או קטן ופשוט.
]]></d>
</p>
</chap>
<chap n="ליום ט' ">
<p n="">
<d><![CDATA[בהיות אאמו"ר [הרש"ב] בן ד או ה שנים נכנס אל זקנו ה"צמח צדק" בש"ק פ' וירא והתחיל לבכות, באמרו: מפני מה נראה ה' אל אברהם אבינו ולנו אינו נראה? ויענהו ה"צמח צדק": כשיהודי צדיק, בגיל תשעים ותשע שנים מחליט שעליו למול את עצמו - כדאי הוא שיתגלה אליו הקב"ה.
]]></d>
</p>
</chap>
<chap n="ליום י' ">
<p n="">
<d><![CDATA[הרבי (רבינו הזקן) היה מכנה את [עולם] ה'אצילות' - "למעלה". מספרים ש[בהתבטאות] בכתב, מרוב התרגשות, לא היה מסוגל לכתוב יותר מאשר "אצי'".
]]></d>
</p>
</chap>
<chap n="ליום י'א ">
<p n="">
<d><![CDATA[ב"תורה-אור" ד"ה "פתח אליהו" (פ' וירא) בסעיף המתחיל והנה הצמצום: "שבחי' עינים היא מקור בחי' כלים", צ"ל: "שהם בחי' עינים ומקור בחי' כלים". שם ד"ה "ארדה נא" בסעיף המתחיל והנה בזהר: "דפי' משוטטות".
לד"ה "פתח אליהו" ישנם הגהות מאאמו"ר [הרש"ב] שהתחיל לכתבם בחורף [ת]רנ"ב.
]]></d>
</p>
</chap>
<chap n="ליום י'ב ">
<p n="">
<d><![CDATA[אחת מתורות הראשונות של רבינו הזקן - ונקראו אז בשם "וערטער" [=פתגמים]: "שמע ישראל" - יהודי שומע, [קולט, ש] "הוי' אלוקינו" - שכוחנו וחיותינו הם למעלה מהטבע, ואשר - "הוי' אחד".
]]></d>
</p>
</chap>
<chap n="ליום י'ג ">
<p n="">
<d><![CDATA[הבעש"ט היה לומד עם תלמידיו שיעור בגמרא. אופן הלימוד היה מתוך חריפות וגאונות גדולה, ולמדו את הרמב"ם, אלפס, רא"ש ושאר מפרשים מהראשונים שהשתייכו לגמרא הנלמדת. הבעש"ט היה מתרגם האת המילים לאידיש. כשלמדו מסכת ערכין והגיעו למארז"ל (טו, ב): "לשון תליתאי קטיל תליתאי", פירשו הבעש"ט: "לשון הרע קוטל כל השלושה: הממציא, המספר והמאזין; אך זהו בלבושים הרוחניים, שזה קשה יותר מרציחה בגשמיות"!
]]></d>
</p>
</chap>
<chap n="ליום י'ד ">
<p n="">
<d><![CDATA["מה' מצעדי גבר כוננו" - לכל אחד מישראל יש לו תעודה רוחנית בחיים. והוא להתעסק בעבודת הבנין לעשות דירה לו ית'. וכל אחד באשר הוא ובכל מקום שהוא צריך להתענין בכל מאמצי כוחו לחפש בחפש מחופש למצוא איזה פרנסה רוחנית כמו שהוא מחפש אחר פרנסה גשמית. והוא לפי ש"דרכו - של הקב"ה - יחפץ", כדכתיב באברהם "כי ידעתיו גו' ושמרו דרך ה'", כי יש שני דרכים: דרך הטבע - בעיני בשר - והוא דרך אלוקים. תורה ומצוות הם דרך הוי' והוא המשכה שלמעלה מן הטבע בטבע, אשר בגלל זאת הנה הקב"ה משפיע לישראל למעלה מן הטבע - בטבע.
]]></d>
</p>
</chap>
<chap n="ליום ט'ו ">
<p n="">
<d><![CDATA[הנשמה ממתינה למעלה לזמן בו תזכה לרדת לתוך גוף, כי הנשמה חשה כמה מסוגלת לפעול בהיותה כאן למטה. היא מסוגלת להגיע ל"התענג על הוי'". אם-כן, למתי דוחים זאת?
]]></d>
</p>
</chap>
<chap n="ליום ט'ז ">
<p n="">
<d><![CDATA[המחשבה היא לבוש ומשרת השכל והמידות. בשעה אשר אין לה שירות בשכל או במידות - גם אז פועלת פעולתה לחשוב ולהרהר, אבל פעולתה לא לבד שאינה תוכנית, אלא היא גם פרועה לשמצה ... ומבואר כי סיבת המחשבות זרות או רעות הוא הריקנות בראש; דכאשר השכל עסוק אז יש להמחשבה מה לשרת ואין מקום למחשבות של שטות והבל שאין בהם ממש.
]]></d>
</p>
</chap>
<chap n="ליום י'ז ">
<p n="">
<d><![CDATA[יש לשמור על הזמן, צריך לקבל עולה של תורה. כל זמן, כל יום שחולף, אינו יום בלבד אלא ענין בחיים; הימים חולפים כמאמר (ירושלמי ברכות פ"א ה"א) "יום נכנס ויום יוצא שבת נכנס כו' חדש כו' שנה כו'". אבא אמר בשם רבינו הזקן: יום של קייץ ולילה של חורף - שנה הוא.
]]></d>
</p>
</chap>
<chap n="ליום י'ח ">
<p n="">
<d><![CDATA[ב"תורה-אור" פ חיי שרה סוף ד"ה "להבין משארז"ל יפה שעה" יש טעות-הדפוס, וכך צ"ל: "ויהיה בבחי' ביטול (אבל עכשיו ... היינו בחי' איסר ועמ"ש לקמן בפי' אוסרי לגפן) שהוא בחי' חפץ וכתיב הודו ... תוך כ"ע, אבל תכלית-הכוונה".
]]></d>
</p>
</chap>
<chap n="ליום י'ט ">
<p n="">
<d><![CDATA[מענה רבינו הזקן ליחידות: חסידות היא "שמע ישראל": "שמע" ר"ת 'שאו מרום עיניכם', ואומר 'מרום' ולא 'שמים' - 'מרום' הוא גבוה גבוה, להגיע [אל] למעלה מן השכל. וזה גופא - [יש] להבינו בשכל, וכמו שאומר "וראו מי ברא אלה".
]]></d>
</p>
</chap>
<chap n="ליום כ' ">
<p n="">
<d><![CDATA[יום הולדת את אדמו"ר מוהרש"ב נ"ע - "שנת כתר"א" - כלשון ה"צמח צדק" נקרא על-שם אדמו"ר האמצעי וחצי שם אביו של הצ"צ.
בכל שנה ביום הולדתו היה אאמו"ר [הרש"ב] אומר דא"ח, אלא שהיה בחשאי, מלבד כשאירע בש"ק. ביום ההולדת האחרון בעלמא דין [=בעולם הזה] אמר מאמר "נתת ליראך נס להתנוסס מפני קושט סלה". כשסיים אמר לי: ביום הולדת צריך לומר חסידות. יתן השי"ת לך מתנה שתאמר חסידות ביום הולדת שלך, אלא שיהיה בחסד וברחמים - והדבר ארך שבע שנים [עד שנת תרפ"ז - שנת המאסר והגאולה].
]]></d>
</p>
</chap>
<chap n="ליום כ'א ">
<p n="">
<d><![CDATA[עבודת התפילה היא המביאה השגת המוח בהרגשת הלב, ושניהם יחד בעבודה בפועל המצוות ביראת שמים וקנין מדות טובות.
]]></d>
</p>
</chap>
<chap n="ליום כ'ב ">
<p n="">
<d><![CDATA[אחת מתורות המגיד ממעזריטש ששמע רבינו הזקן בהיותו שם בפעם ההראשונה - שלהי קייץ תקכ"ד עד אחרי חג הפסח תקכ"ה.
"אנכי עשיתי ארץ ואדם עליה בראתי". 'אנכי' מי שאנכי, שהוא נעלם ונסתר גם מנאצלים היותר עליונים, הלביש עצמותו ית' בכמה צמצומים להאציל הנאצלים ולברוא הנבראים, שרפים חיות ואופנים מלאכים ועולמות עד אין מספר, ובצמצומים עד אין שיעור 'עשיתי ארץ' הלזו הגשמית. 'ואדם עליה בראתי' - האדם הוא תכלית ההתהוות, ובראתי בגימט' תרי"ג הוא תכלית האדם, וכדאיתא ב"פרדס" בשם ספר הבהיר: אמרה מידת החסד לפני הקב"ה, רבונו של עולם, מימי היות אברם בארץ, לא הוצרכתי אני לעשות מלאכתי, שהרי אברם עומד ומשמש במקומי. כי אברהם שהוא נשמה בגוף, ועוסק בהכנסת אורחים לפרסם אלוקותו ית' בעולם הזה התחתון הוא למעלה במעלה ובמדריגה לגבי מידת החסד דאצילות. ואמרה מידת החסד לפני הקב"ה, הוא קנאת מידת החסד דאצילות, אשר קנאה בעבודת אברהם [אבינו] ע"ה.
]]></d>
</p>
</chap>
<chap n="ליום כ'ג ">
<p n="">
<d><![CDATA[עשרים ושנים פעם עצרו את ה"צמח צדק" באסיפת הרבנים בפעטרבורג, תר"ג, בגלל התייצבותו נגד דרישת המלכות אודות שינויים בחינוך וכו'. שאלו השר: הרי זוהי מרידה במלכות? השיבו ה"צמח צדק": מורד במלכות חייב מיתת הגוף, אך מורד במלכות שמים חייב במיתת הנפש! מה אם-כן מכריע?...
]]></d>
</p>
</chap>
<chap n="ליום כ'ד ">
<p n="">
<d><![CDATA[בענינים הגשמיים צריך להסתכל במי שהוא למטה ממנו, ולהורות להשי"ת כי טוב על חסדו אתו עמו.-
בענינים הרוחניים צריך להסתכל במי שהוא למעלה ממנו, ולהתחנן לה' שיתן לו דיעה טובה להתלמד ממנו וכוח ועוז שיוכל לעלות בעילוי.
]]></d>
</p>
</chap>
<chap n="ליום כ'ה ">
<p n="">
<d><![CDATA[ההשגחה העליונה מביאה כל אחד למקום מגוריו בגלל חיזוק היהדות והרבצת התורה. כשחורשים וזורעים - צומח.
]]></d>
</p>
</chap>
<chap n="ליום כ'ו ">
<p n="">
<d><![CDATA[הדרך האמיתי הוא שצריכים לדעת מהות עצמו, בהכרה אמיתית בחסרונות עצמו ובמעלות
עצמו. וכאשר יודעים את החסרונות - לתקנם בעבודה בפועל, ולא לצאת ידי חובתו באנחות
בלבד.
]]></d>
</p>
</chap>
<chap n="ליום כ'ז ">
<p n="">
<d><![CDATA[ר' אייזיק הלוי מהאמלי סיפר: כשבאתי לליאזנא מצאתי מזקני החסידים שהיו מחסידי הרב המגיד והרה"ק הרמ"מ מהאראדאק, והוה מרגלא בפומייהו [=והיה רגיל בפיהם]: "אהוב יהודי והשי"ת יאהב אותך; עשה טובה ליהודי והשי"ת ייטיב עמך; קרב יהודי והשי"ת יקרב אותך".
]]></d>
</p>
</chap>
<chap n="ליום כ'ח ">
<p n="">
<d><![CDATA[ענין ההשגחה פרטית הוא, דלא זו בלבד דכל פרטי תנועות הנבראים למיניהם הם בהשגחה פרטית, והיא היא חיות הנברא וקיומו, אלא עוד זאת דתנועת פרטית של נברא יש לה יחס כללי לכללות כוונת הבריאה ... דבצירוף ואיחוד כל הפעולות הפרטיות ... נשלמה כוונה העליונה בסוד הבריאה כולה.
ויתבונן האדם: ומה אם תנועת עשב באה בהשגחה פרטית ונוגעת להשלמת כוונת הבריאה, מין המדבר בכלל וישראל עם קרובו בפרט על אחת כמה וכמה.
]]></d>
</p>
</chap>
<chap n="ליום כ'ט ">
<p n="">
<d><![CDATA[מברכים ר"ח כסלו. אמירת כל התהלים בהשכמה. יום התוועדות.
עבודה הקדושה באמירת תהילים בציבור, אין די באר גודל הזכות של המשתתפים בזה, וגודל הנחת רוח של מעלה כמבואר בספרי קודש, ואפס קצהו בקונטרס תקנת אמירת תהילים ברבים (קובץ מכתבים,א), ואשריכם ישראל, ובגלל זאת תתברכו אתם נשיכם בניכם ובנותיכם, ה' עליהם יחיו, בבריאות נכונה ובפרנסה בהרחבה גדולה, ולרגליכם יוושעו כל עדת ישראל שי' במחנכם הטהור בתוך כלל אחינו בני ישראל, בהדרוש להם בגשם וברוח.
]]></d>
</p>
</chap>
</book>

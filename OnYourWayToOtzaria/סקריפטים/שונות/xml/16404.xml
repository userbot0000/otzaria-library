<?xml version="1.0" ?>
<book n="טבת">
<chap n="ליום א' ">
<p n="">
<d><![CDATA[נוהגים אשר היחיד מברך - בהלל - תחלה וסוף גם בימים שאין גומרים בהם את ההלל. הנוסח שאומרים הוא יהללוך ה' אלוקינו כל מעשיך, בהשמטת תיבת "על". כל התפילין מניחים קודם מוסף, אבל השיעורים לומדים אחר סיום כל התפילה.
]]></d>
</p>
</chap>
<chap n="ליום ב' ">
<p n="">
<d><![CDATA[מלחמת היוונים היתה "להשכיחם תורתך ולהעבירם מחוקי רצונך" וכמאמר (ב"ר פט"ז) "כתבו כו' שאין לכם חלק באלוקי ישראל". כל המלחמה היתה נגד אלוקות: שילמדו תורה, שיקיימו מצוות המשפטים והעדות, רק שלא להזכיר שהיא תורת ה' ושהמצוות הם חוקי רצונו ית'; שלא להזכיר בתורה ובמצוות ענין האלוקות.
]]></d>
</p>
</chap>
<chap n="ליום ג' ">
<p n="">
<d><![CDATA[ב"תורה אור" בד"ה 'ת"ר מצות נר חנוכה' "כי אין כדאי כל הדינים",צ"ל: "כי כדאי כל הדינים".
שם ביאור לד"ה 'רני ושמחי' סעיף המתחיל 'ועתה נבוא' "שהוא פנימית א"א", צ"ל; "שהיא פנימית א"ס".
]]></d>
</p>
</chap>
<chap n="ליום ד' ">
<p n="">
<d><![CDATA[נשיאי חב"ד נהגו 'להעביר' ["שנים מקרא ואחד תרגום"] פרשה או שתים ביום חמישי בערב, אור ליום שישי; ביום שישי אחר חצות היו שוב מתחילים להעביר את כל הסדרה מתחילתה עם ההפטורה; שבת בבוקר לפני התפילה נהגו שוב להעביר משביעי. כשחלו שתי הפטורות: את הפטורת הסדרה היו אומרים ביום שישי, והאחרת (של שבת-ראש-חודש, "מחר חודש" וכו' ) - בשבת.
***
 החלומות הטובים בעניני תורה שמודיעים בחלום, באים על פי הרוב ע"י שקידה גדולה בתורה ביום. דכאשר עוסק בתורה בשקידה גדולה, או עוסק בעבודה שבלב ביגיעה עצומה, הנה כאשר בלילה נשמתו עולה למעלה ושואבת לה חיים מחיי דלעילא [=מהחיים העליונים] כמבואר בזהר - הנה אז מודיעים לו חידושי תורה בגליא שבתורה או בפנימיות התורה, איש איש כפי שקידת עבודתו בעבודת היום.
]]></d>
</p>
</chap>
<chap n="ליום ה' ">
<p n="">
<d><![CDATA[[אמרו חז"ל: "תלמוד תורה גדול ממעשה - שמביא לידי מעשה". ובספרי חסידות חב"ד נתחדש שלעתיד לבא יהיה המעשה גדול מהתלמוד. והביאור:]
בביאת המשיח יראו את מעלתן של הודאה ותמימות, שהכל מאמינים באמונה טהורה בהקב"ה, בתורתו ומצוותיו. תלמוד - הבנה, ההבנה הנעלית ביותר הינה מוגבלת; אך הודאה - אמונה - הוא רגש בלתי מוגבל. מלך המשיח יוכיח ויבאר את ה"מעשה גדול" של התמימות - עבודה לבבית-רצינית.
]]></d>
</p>
</chap>
<chap n="ליום ו' ">
<p n="">
<d><![CDATA[כתיב "דע את אלוקי אביך ועבדהו בלב שלם", כי כל ענין ידיעה והשגה, אפילו בענינים היותר עמוקים, צריך לבוא ב"עבודה", היינו: פעולת דבר בבירור וזיכוך המידות והתקשרות פנימית הנקרא בלשון החסידות 'עבודה'.
]]></d>
</p>
</chap>
<chap n="ליום ז' ">
<p n="">
<d><![CDATA[השיעור להפטר מ"חבוט הקבר" [=עונש שניתן לאחר המות על חטאים מסוימים] הוא, שחלק שישי מהמעת-לעת יאמר אותיות התורה, תהלים כו'. לזכות לזיכוך הנפש, להפטר מ"כף הקלע" [=טילטולים רוחניים המייסרים את הנפש] הוא, ע"י חזרה כל היום, כמה שיש ביכולתו, משניות תניא תהלים, בעל פה.
]]></d>
</p>
</chap>
<chap n="ליום ח' ">
<p n="">
<d><![CDATA[ה"צמח צדק" ציוה את כל המלמדים שלמדו עם נכדיו הקטנים, אשר, מלבד לימודים הרגילים, ילמדו עמהם פירוש המלות (פי' הפשוט) של סדר התפלה. ופעם בחודש היו באים אל ה"צמח צדק" להבחן בזה.
]]></d>
</p>
</chap>
<chap n="ליום ט' ">
<p n="">
<d><![CDATA[נוהגין בנוסח 'עלינו' לומר: "שהם משתחוים להבל ולריק", - וגם בתפילת מוסף דר"ה אומרים כן - ומדייקים שלא לומר "ומתפללים כו'". הרקיקה היא אחר האמירה. טעם הרקיקה, כי מדיבור מתהווה רוק, ואין רוצים ליהנות מרוק זה.
]]></d>
</p>
</chap>
<chap n="ליום י' ">
<p n="">
<d><![CDATA[תענית סליחות, אבינו מלכנו.
מענה ה"צמח צדק" על יחידות: כתיב "יעזוב רשע דרכו ואיש און מחשבותיו גו'". 'און' הוא מלשון און בחולם, שפירושו כח ועוז. וכשם ד"יעזוב רשע דרכו' זהו דבר המוכרח, אשר בלא תשובה אי אפשר לגשת אל הקודש - הנה כמו כן צריך האיש-און, כלומר איש החזק בדעת עצמו, לעזוב מחשבותיו; ולא יאמר "אני אומר כך", "אני סובר כך" - כי כל "אני" ומציאות הוא מקור הרע וגורם פירוד לבבות.
]]></d>
</p>
</chap>
<chap n="ליום י'א ">
<p n="">
<d><![CDATA[חיי האדם תלויים באויר שמסביבו. בלי אויר אי אפשר, ולפי סוג האויר שנושמים - כך הם החיים. כאשר חיים באויר של תורה ומצוות - אלו חיים בריאים; כאשר חיים באויר של כפירה - הרי אלו חיים בלתי-בריאים עם נטיה מתמדת לחלות במחלות מדבקות. הרפואה הכללית-בסיסית הראשונה לכך היא לטהר את האויר. המשימה של טיהור האויר רובצת על יודעי ספר ויודעי תורה. טהרת האויר היא על-ידי אותיות התורה. כשנמצאים בחנות, הולכים ברחוב, נוסעים ברכבת - ואומרים אותיות של תורה, מטהרים בכך את האויר. על כל אחד מיודעי ספר ויודעי תורה לזכור כלשהו בעל-פה: חומש, תהלים, משניות, תניא - כך שבכל הזדמנות ובכל מקום יוכל לחשוב ולומר האותיות הקדושות שבתורה.
]]></d>
</p>
</chap>
<chap n="ליום י'ב ">
<p n="">
<d><![CDATA[בשנת תרמ"ח נבחר אאמו"ר [הרש"ב] לגבאי דחברה קדישא. וכפי המנהג, הובילו אותו בשמחת-תורה בלוית עם רב לביהכ"נ. אמר אז המאמר "אין הקב"ה בא בטרוניא". וסיום דבריו: גם האנשים בעלי-מוחין הנמצאים עתה, צריכים להניח שכלם ולא לילך אחרי הטעם ודעת, כי יכולים להטות ע"פ שכלם כו' עד כי ח"ו מרה תהיה באחרונה כו', וזהו העיקר בזמן הזה בעקבות המשיח, שלא לילך אחר השכל וטעם ודעת, כי אם לקיים התורה והמצוות בתמימות ואמונה פשוטה באלוקי ישראל.
]]></d>
</p>
</chap>
<chap n="ליום י'ג ">
<p n="">
<d><![CDATA[כשמעמידים פנס - מתקבצים החפצים באור, כי "אור ממשיך" - אור מושך אליו.
]]></d>
</p>
</chap>
<chap n="ליום י'ד ">
<p n="">
<d><![CDATA[הסבא משפאלע - השפאלער זיידע - היה איש נלהב מאד, ביתר שאת ויתר עז על שאר חבריו תלמידי המגיד. בביקורו בליאדי אצל רבינו הזקן - שנת תקס"ט או תק"ע - סיפר, אשר בהיותו בן שלש שנים ראה את הבעש"ט "והניח ידו הקדושה על ליבי, ומאז "חם" לי".
תנועת צדיק, ומכל שכן ראיה או שמיעת קול, צריך לפעול שלא ישכח לעד.
]]></d>
</p>
</chap>
<chap n="ליום ט'ו ">
<p n="">
<d><![CDATA["תורה-אור" ד"ה "אוסרי" סעיף המתחיל 'והנה זהו', צ"ל: "והעלאת ניצוצות שנפלו אפילו הבהמות יתעלו כמו שהי' בתחילת".
הסכת ושמע ישראל, העת הזאת היא מועד הגאולה על ידי משיח צדקנו, והיסורים הבאים עלינו הם חבלי משיח, ואין ישראל נגאלין אלא בתשובה. אל תאמינו לנביאי השקר המבטיחים לכם ישועות ונחמות אחרי כלות המלחמה, זכרו דבר ה' (ירמיה יז, ה) "ארור הגבר אשר יבטח באדם ושם בשר זרועו ומן ה' יסור לבו". "שובה ישראל עד ה' אלקיך", והכן עצמך ובני ביתך לקבל פני משיח צדקנו הבא בקרוב ממש.
]]></d>
</p>
</chap>
<chap n="ליום ט'ז ">
<p n="">
<d><![CDATA[ה"צמח צדק" אמר לר' הענדל ביחידות: "זוהר" מרומם הנפש, מדרש מעורר הלב, ותהלים בדמעות - מדיח את הכלי.
]]></d>
</p>
</chap>
<chap n="ליום י'ז ">
<p n="">
<d><![CDATA[מה שנוהגים שלא ללמוד בניתל, שמעתי מאאמו"ר [הרש"ב] הטעם, שהוא כדי שלא להוסיף חיות.
פעם אמר לי אאמו"ר: את המתמידים ש"שמונה השעות" [מסדר הלימוד בישיבה] ,נוגע, להם בנפש - אינני מחבב.
והוא [המנהג שלא ללמוד] - רק עד חצות לילה.
]]></d>
</p>
</chap>
<chap n="ליום י'ח ">
<p n="">
<d><![CDATA[גם העולה לתורה אומר חזק חזק ונתחזק.
באמירת ויהי נועם במוצש"ק כופלים פסוק אורך ימים גו', אבל לא בתפלת שחרית.
בהיות ה"צמח צדק" ילד ולמד את הכתוב "ויחי יעקב בארץ מצרים שבע עשרה שנה", תירגם לו מורו - על פי פירוש בעל-הטורים - יעקב אבינו חי את שבע-עשרה השנים הטובות ביותר במצרים. כשבא הביתה מה'חדר' שאל את זקנו האדמו"ר הזקן: היתכן שיעקב אבינו, בחיר האבות, יהיו מבחר שנות חייו - יז שנה שגר בארץ מצרים 'ערות הארץ'?
ויענהו אדמו"ר הזקן: כתיב "ואת יהודה שלח לפניו אל יוסף להורות לפניו גשנה", ואיתא במדרש - מובא ברש"י - א"ר נחמיה: להתקין לו בית תלמוד, שתהא שם תורה ושיהיו השבטים הוגים בתורה". 'להורות לפניו גשנה', על ידי לימוד תורה [="להורות לפניו" אזי - "גשנה" 'ניגשים'] מתקרבים לקב"ה, באופן שגם במצרים הוא בבחי' "ויחי"-בחיות.
]]></d>
</p>
</chap>
<chap n="ליום י'ט ">
<p n="">
<d><![CDATA[ביו חסידי חב"ד מקובלת מדור דור תקנתו של אדמו"ר הזקן, ללמוד בכל יום פרשה חומש עם פירש"י מסדרת [=פרשת] השבוע. כך נהגו גם רבותינו נשיאי חסידי חב"ד.
]]></d>
</p>
</chap>
<chap n="ליום כ' ">
<p n="">
<d><![CDATA[אדמו"ר האמצעי ענה לאחד ביחידות: כאשר משוחח האחד עם זולתו בעניני עבודת ה', ולומדים יחד - הרי זה מצב של שתי "נפש-אלוקית" נגד "נפש-טבעית" אחת.
]]></d>
</p>
</chap>
<chap n="ליום כ'א ">
<p n="">
<d><![CDATA[(כ"ק אדמו"ר שליט"א [הריי"צ נ"ע] פגע בנושא דליים מלאים מים. ויאמר:) כשרואים מים - על כך אומר הבעש"ט: כשרואים מים יש לאמר שהבעש"ט אומר שזהו סימן ברכה.
]]></d>
</p>
</chap>
<chap n="ליום כ'ב ">
<p n="">
<d><![CDATA[הכרזת אאמו"ר [הרש"ב] באחת ההתוועדויות: כשם שהנחת תפילין בכל יום היא מצוה מדאורייתא על כל יהודי, מבלי הבדל אם הוא גדול בתורה, או איש פשוט - כך חוב גמור על כל יהודי להקדיש כחצי שעה מחשבה בכל יום אודות חנוך בניו, ולעשות ככל שבכוחו, ויותר מכפי כוחותיו, לדאוג ולפעול על בניו שילכו בדרך שבה מדריכים אותם.
]]></d>
</p>
</chap>
<chap n="ליום כ'ג ">
<p n="">
<d><![CDATA["תורה-אור" ד"ה "מי שם פה" סעיף המתחיל  'והנמשל יובן': "כי יש בחי' מעלה", צ"ל: "וכן יש מעלה".
באנחות לבד לא נוושע. האנחה היא רק כפת המנעול לפתוח את הלב ולפקוח את העינים שלא לשבת בחבוק ידים, רק לסדר עבודה ופועל, איש באשר יוכל לפעול ולעשות בתעמולה לחיזוק התורה, הרבצת התורה ושמירת המצוות, זה בכתבו וזה בנאומו וזה בכספו.
]]></d>
</p>
</chap>
<chap n="ליום כ'ד ">
<p n="">
<d><![CDATA[הסתלקות אדמו"ר הזקן בכפר פיענע במוצאי ש"ק פ' שמות תקע"ג. ומנוחתו כבוד [=קבורתו] בעיר האדיץ.
אאזמור [מהר"ש] שאל את ה"צמח צדק": מה "רצה" [=התכוון] הסבא ב'דרכי החסידות', ומה "רצה" בחסידות? ויענהו ה"צמח צדק": "דרכי החסידות" הן - שהחסידים כולם יהיו כמשפחה אחת, ע"פ תורה באהבה. "חסידות" היא חיות; - להזרים חיות ולהאיר את הכול, כולל את ה'לא-טוב'; להכיר את מצב הרע בנפשו כדי לתקנו.
]]></d>
</p>
</chap>
<chap n="ליום כ'ה ">
<p n="">
<d><![CDATA[מברכים ר"ח שבט, אמירת כל התהלים בהשכמה, יום התוועדות.
משיחות אאמו"ר [הרש"ב]: יציאת מצרים היא היציאה ממיצרים וגבולים; והחסידות היא - כדי לצאת מהמיצרים והגבולים של העולם.
אך קיים הבדל: יציאת מצרים היא בתנועה של שבירה ועזיבה, לכן ברחו ממצרים; יצי"מ של חסידות היא בירור ותיקון - יציאה ממיצרי וגבולות העולם. להסיר את המיצר והגבול ולחוש את האמת, שהעולם הוא טוב באמיתתו, מפני שזהו רצונו ית'. וזה - על ידי עבודת החסידות.
]]></d>
</p>
</chap>
<chap n="ליום כ'ו ">
<p n="">
<d><![CDATA[בברכת "ולמלשינים" מפסיקים קצת בין [תיבת] "ותמגר" לתיבת "ותכניע", מתאים להכוונה, אשר "תעקר ותשבר ותמגר" הם ג' קליפות [הטמאות] שצריכים העברה [=הכחדה] לגמרי, "ותכניע" - נגד קליפת 'נוגה' שצריכה הכנעה [בלבד] ויש בה בירור.
]]></d>
</p>
</chap>
<chap n="ליום כ'ז ">
<p n="">
<d><![CDATA[רבינו הזקן אמר: גשמיות של יהודים היא רוחניות. הקב"ה נותן לנו גשמיות כדי שממנה ניצור רוחניות. לעתים, כאשר אין הדבר כן, יש לתת לקב"ה ולו מנחת עני והוא נותן בשפע.
]]></d>
</p>
</chap>
<chap n="ליום כ'ח ">
<p n="">
<d><![CDATA[בספר החקירה ("דרך אמונה") לה"צמח צדק" הנדפס - חסרים הרבה הגהות. הצ"צ חברו ביחס עם נסיעותיו לפעטרבורג [=מקום בירת הממשלה הרוסית] ששם היה צריך לענות על כמה שאלות בענינים אלו.
]]></d>
</p>
</chap>
<chap n="ליום כ'ט ">
<p n="">
<d><![CDATA["אנן פועלי דיממא אנן" [=אנו פועלי יום אנו]. יום הוא אור; עבודתנו היא עבודת האור, להאיר העולם באור תורה. ומלבד כי צריכים לעמוד במעמד ומצב טוב, בעז"ה, בעצמו - להיות בעצמו כפי שצריך - הנה כל העבודה היא לזכות להעמיד תלמידים, אנשים יסודיים, אשר יהיו מסורים בלבם ודעתם אל הכוונה הפנימית. שאינו מספיק לימוד תורה הנגלית וחיבוב הקודש בשמירת המצוות, כי אם צריכים גם עבודה שבלב.
]]></d>
</p>
</chap>
</book>

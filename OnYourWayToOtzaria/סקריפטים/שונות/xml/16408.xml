<?xml version="1.0" ?>
<book n="ניסן">
<chap n="ליום א' ">
<p n="">
<d><![CDATA[אאמו"ר [הרש"ב] ציוה לגיסו הרמ"ה [הר' משה הורנשטיין] הכהן לאמר ה"יהי רצון" שאחר ה"נשיא", ואמר לו כי אפילו כהן ולוי [שהינו ודאי משבט לוי] צריך לאומרו, [אף שמוזכר שם "ואם אני משבט (פלוני).." המשתנה בכל יום ומתייחס לשבטו של הנשיא של אותו יום - ] כי זה שייך לעיבור [=נשמה משבט אחר המתעברת בנשמתו].
]]></d>
</p>
</chap>
<chap n="ליום ב' ">
<p n="">
<d><![CDATA[הילולא של כ"ק אאמו"ר [הרש"ב] נסתלק אור ליום א. ב ניסן שנת תר"ף בראסטאב. ושם  מנוחתו כבוד [=קבורתו].
מאמר הראשון אשר אמרו ברבים, אחרי הסתלקות אביו: ביום השני של חג הסוכות תרמ"ג, ומתחיל "כתר יתנו לך כו'". מאמר - ברבים - האחרון בהיותו בעלמא דין [עולם הזה]: בסעודת פורים תר"ף, ומתחיל "ראשית גוים עמלק גו' קץ שם לחושך".
]]></d>
</p>
</chap>
<chap n="ליום ג' ">
<p n="">
<d><![CDATA[משיעורי [התורה הקבועים של] אאמו"ר [הרש"ב]: בכל יום פרשה חומש עם פירש"י. אמירת תנ"ך בעל- פה: קאפ' [=פרק] אחד מתורה וכן מנביאים וכן מכתובים. פרק אחד משניות, שיעור גמרא לעיוני ב' דפים לשבוע, שיעור למיגרס [= ללא עיון והתעמקות מיוחדים] ד' דפים ליום, שיעור בירושלמי. גם שיעור - לא בכל יום - בפוסקים. במשך השנה היה מסיים כל המדרש - רבה: לווה [=משאיר 'חוב'] בסדרות הארוכות ופורע [=משלים  החובות..] בקצרות.
]]></d>
</p>
</chap>
<chap n="ליום ד' ">
<p n="">
<d><![CDATA[עבודת בעלי עסקים מתחלקת לשני סעיפים עיקריים:
א) העבודה עם עצמו. בעת עסקו ממש בשעה הפנויה, בישבו בחנות וכדומה, ילמוד משנה משניות, פרק תניא, ויהיו לו איזה דברי תורה, כמו חומש, משניות, תהלים ותניא, שיהיה בקי  בהם בעל - פה, למען שיוכל לחזור עליהם בהלכו ברחוב, בשוק וכדומה.
ב) העבודה עם זולתו. בעת הדיבור בעניני עסק יסבב הדיבור לספר איזה סיפור תוכני,  ולמצוא עילה וסיבה לעורר על דבר לימוד וכיוצא בזה.
]]></d>
</p>
</chap>
<chap n="ליום ה' ">
<p n="">
<d><![CDATA[ב'רצה' דברכת המזון אומרים "בעל הישועות" - בית דגושה, ו"ובעל הנחמות" - בית רפויה.
אאזמו"ר [המהר"ש] אמר במרז"ל "לא מקומו של אדם מכבדו, אלא אדם מכבד את  מקומו", כבוד יש בו שני פירושים: ל' כבדא כמארז"ל "כבד לב פרעה - שנעשה לבו  ככבד" " ול' כבוד, גילוי אור מקיף נעלה וזהו: "לא מקומו של אדם מכבדו" - כלומר מקררו,  אלא 'אדם מכבד את מקומו', שניתן לו כח ועוז להאיר את מקומו באור תורה ועבודה, כשם  דבירידת הנשמה בגוף משביעים אותו תהא צדיק, דשבועה זו הוא ענין השובע בכוחות נעלים שתוכל להשלים כוונת ירידתה, הנה כן הוא בכל אדם ואדם במקום שהוא.
]]></d>
</p>
</chap>
<chap n="ליום ו' ">
<p n="">
<d><![CDATA[הנסיון הראה, אשר כשממעטים בחקירות, ועובדים בסדר ובתוקף, ע"פ הנעימות של תורה,  ימין מקרבת ושמאל דוחה, אזי פועלים בודאי, ובפרט בענינים העקריים מעיקרי הדת.
]]></d>
</p>
</chap>
<chap n="ליום ז' ">
<p n="">
<d><![CDATA[נוסח ויהי בנסוע: וכרצון כל עמך בית ישראל.
כינוי משפחה של רבינו הזקן: ברוכאוויטש.
כינוי משפחה של בנו אדמו"ר האמצעי: שניאורי.
כינוי משפחה של ה"צמח צדק," שניאורסאהן.
]]></d>
</p>
</chap>
<chap n="ליום ח' ">
<p n="">
<d><![CDATA[כל נשמה יש לה עבודה פרטית במוחין ומדות כפי טבעה וענינה, וכתיב "מאויבי תחכמני", מההטיות הרעות שמרגיש במדותיו הטבעיות, מזה מתחכם ויודע איך לכלכל תיקון מדותיו ושעבוד הכוחות שלו בעבודת השי"ת.
 
]]></d>
</p>
</chap>
<chap n="ליום ט' ">
<p n="">
<d><![CDATA[העושר היהודי אינו בבתים וממון" העושר היהודי הנצחי הוא כשאנו יהודים שומרי תורה ומצוות, ומביאים לעולם בנים וצאצאים שומרי תורה ומצוות.
]]></d>
</p>
</chap>
<chap n="ליום י' ">
<p n="">
<d><![CDATA[בדבר התעמולה בענין טהרת המשפחה במושבו, יתבונן בזה: אילו יצוייר, אשר ה' אִנה לידו להציל מושב יהודים מכליון, ר"ל, הנה בטח היה מוסר נפשו על זה, והיה מהלל ומשבח את השי"ת, על גודל החסד לזכותו בזכות גדול כזה, כן, ויותר מכן, היא תעמולה זו, שהיא מצלת נפשות ממש.
]]></d>
</p>
</chap>
<chap n="ליום י'א ">
<p n="">
<d><![CDATA[ביום ההולדת על האדם להתבודד, ולהעלות זכרונויתיו ולהתבונן בהם, והצריכים תיקון ותשובה - ישוב ויתקנם.
]]></d>
</p>
</chap>
<chap n="ליום י'ב ">
<p n="">
<d><![CDATA[מזמן יציאת מצרים נקראו בני ישראל - צבאות ה'. ההפרש בין עבדים - שנקראו כן  בנ"י - וצבאות, הוא: עבד עושה עבודת רבו - ובזה כמה דרגות: נוקב מרגליות, עושה שאר מלאכות, עושה מלאכות פשוטות - ויש בזה יגיעה ועמל רב, אבל אין זה ענין של  מסירות נפש, 'צבא' הם עבדים שעובדים ביגיעה רבה ועמל ובמסירות נפש, הן במלחמת הגנה  והן במלחמת תנופה, ועומדים על משמרתם בתכלית התוקף מבלי התפעל מהמנגד ושונא, ועבודתם זו אינה ענין של השגה, כי הם מתנהגים ע"פ הוראת מצביאם, והנה נשמות ישראל במצרים היו בתכלית השפלות בעינויים קשים ומרים, ועם זה לא שינו שמם ולשונם ולבושיהם, ועמדו על משמרתם בתכלית החוזק, כי ידעו שהקב"ה הבטיח לגאול אותם, והמתנהג כזה במצב זה - הוא מצבא ה', דה' עוזרו בדרך מלמעלה מן הטבע בטבע.
]]></d>
</p>
</chap>
<chap n="ליום י'ג ">
<p n="">
<d><![CDATA[הילולא של כ"ק ה"צמח צדק". נסתלק שנת תרכ"ו בליובאוויטש, ושם מנוחתו כבוד [=קבורתו].
מספורי אאזמו"ר [המהר"ש]: הצ"צ התחיל לכתוב נגלה ודא"ח בהיותו בן שתים עשרה  שנה.
]]></d>
</p>
</chap>
<chap n="ליום י'ד ">
<p n="">
<d><![CDATA[בדיקת חמץ אחר תפלת ערבית.
בבית רבינו נוהגים שלא לעשות את הרב למורשה, אלא למכור לו את החמץ ובערב קבלן.
באפיית השמורה ערב פסח אחר חצות, היה אאמו"ר [הרש"ב] נוכח, ואומר גם- כן "הלל",  והיה מפסיק - גם באמצע פרק - להורות בהנוגע להלישה, אפיה וכהאי גוונא [=וכדומה].
]]></d>
</p>
</chap>
<chap n="ליום ט'ו ">
<p n="">
<d><![CDATA[למרור וחזרת - הן חריין והן סאלאט [=חסה]. קידוש בעמידה. הא לחמא 
-ה[אות] הא [מנוקדת] בצירי. בברכת אכילת מרור מכוונים גם על מרור 
שבכורך:
בסדר הראשון היה אאמו"ר [הרש"ב] מקצר בכדי לאכול האפיקומן לפני חצות, אבל בשני היה מאריך. מתחיל לפני שעה ט וגומרו בשעה ג-ד אחר חצות, והיה מאריך בביאור ההגדה.
אדמו"ר הזקן אמר: [המצה היא] מיכלא דמיהמנותא [="מאכל האמונה"] - לילה  הראשון: מיכלא דאסותא [="מאכל הרפואה"] = לילה השני. כאשר הרפואה מביאה [=גוררת] את האמונה, בכך שאומר "תודה לך הבורא על רפואתי" - הרי [סוף סוף] היה  הוא חולה: אך כשהאמונה מביאה את הרפואה - אין כאן חולי מלכתחילה.
]]></d>
</p>
</chap>
<chap n="ליום ט'ז ">
<p n="">
<d><![CDATA[ליל ב' דחג - המצות - קריאת שמע - שעל המטה כמו בכל יום-טוב.
גם מי שאין לו אב, ר"ל אומר לפני 'מה נשתנה': "טאטע איך וועל בא דיר פרעגן פיר  קשיות" [=אבא, אשאל אותך ארבע קושיות"]. וסמוכות [=כעין ראיה] לזה, שגם מי שאין לו  אב ואם, ר"ל, צריך לומר בברכת המזון: הרחמן הוא יברך את אבי מורי כו' אמי מורתי כו'.
]]></d>
</p>
</chap>
<chap n="ליום י'ז ">
<p n="">
<d><![CDATA[[מההגדה: "וכל המרבה לספר ביציאת מצרים] הרי זה משובח" - 'זה', מורה על מדריגה  דקדושה, "הנה אלקינו זה": ו'כל המרבה כו' - 'זה' שלו הוא משובח.
]]></d>
</p>
</chap>
<chap n="ליום י'ח ">
<p n="">
<d><![CDATA[במנחה אין אומרים הודו, אבל אומרים פתח אליהו.
שנת תר"ח אמר ה"צמח צדק" מאמר על הפסוק "אם כסף תלוה גו'", כסף הוא הנשמה,  על- שם שהיא תמיד בכוסף [=בכיסופין] ותשוקה לעלות למעלה, וכדכתיב "רוח האדם היא העולה למעלה" - "האדם" הם נשמות ישראל, "אתם קרויים אדם" - והנשמה נתונה בהלואה להאדם, וכתיב "ימים יוצרו גו'", דיש מספר קבוע כו', ו[כש] חסר יומא חדא - חסר לבושא חדא.
]]></d>
</p>
</chap>
<chap n="ליום י'ט ">
<p n="">
<d><![CDATA[גם בשמחה ובצהלה.
שלום עליכם, אשת חיל, מזמור לדוד, דא היא סעודתא, ויתן לך – אומרים בלחש.
פעם פירש אאמו"ר [הרש"ב]: מה נשתנה הלילה - גלות שנמשל ללילה - הזה -  האחרון - מכלהלילות - גלויות שקדמוהו.
שבכל הלילות אין אנו מטבילין - לשון מרוק, נקיון וטהרה - אפילו פעם אחת - לא  נגמר המירוק בהם, כי הרי היה אחריהם עוד גלות- הלילה הזה שתי פעמים - מירוק גוף וגילוי הנפש.
שבכל הלילות אנו אוכלין חמץ או מצה - היינו כי גם אחר הגלות, העבודה היא מצד נפש האלוקית, מצה ביטול, ומצד נפש הבהמית, חמץ ישות. - הלילה הזה - אחר גלות האחרון  -כולו מצה - שיועבר רוח הטומאה.
שבל הלילות אנו אוכלין שאר ירקות - [ על פי מאמר רז"ל:] "כל המקנא פניו מוריקות" ובכל הגלויות הרבה בחי' בקנאה: קנאת סופרים והדומה - הלילה הזה - אחר גלות האחרון - כולו מרור - קנאה היותר גדולה, ע"ד מרז"ל "כל צדיק נכוה מחופתו של  חבירו".
שבכל הלילות אנו אוכלין בין יושבין בין מסובין - כל הגילויים שעל ידי הגלויות -  'אוכלין' - בחי' התענוג, ויש התפשטות התענוג ותענוג העצמי ויש מי שמגיע בעבודתו  להתפשטות התענוג ויש לתענוג העצמי - הלילה הזה - אחר גלות האחרון - כולנו מסובין - שכל ישראל יגיעו לבחי' תענוג העצמי.
]]></d>
</p>
</chap>
<chap n="ליום כ' ">
<p n="">
<d><![CDATA[פעם נכנס כ"ק הר' חיים אברהם (בן רבינו הזקן) אל אדמו"ר האמצעי בחג הפסח לאמר גוט יום טוב ["חג שמח"]. וסיפר אז - הרח"א - שרבינו הזקן אמר: בפסח אין האחד מכבד  את זולתו באכילה ושתיה, אך ליטול ביוזמה עצמית - אפשרי.
]]></d>
</p>
</chap>
<chap n="ליום כ'א ">
<p n="">
<d><![CDATA[בעת קריאת השירה - עומדים.
בליובאוויטש היו נעורים בשש"פ, וגם בשבועות והושענא רבה. מאז היותי בגיל תשע, לא עליתי למשכבי בשש"פ - יש ללמוד כל הלילה.
]]></d>
</p>
</chap>
<chap n="ליום כ'ב ">
<p n="">
<d><![CDATA[ביום מהדרים: לקדש, אח"כ מתפללים תפלת המנחה, ואחר-זה סעודת יו"ט.
הבעש"ט היה אוכל ג' סעודות באחש"פ.
סעודת אחרון של פסח היתה נקראת - אצל הבעש"ט - "סעודת משיח". "סעודת משיח" היא באחש"פ, כי באחש"פ מאיר גילוי הארת המשיח.
בשנת תרס"ו התחיל הסדר, אשר תלמידי תומכי תמימים יאכלו יחד בחג הפסח בהיכל הלימוד והיו אז ש"י תלמידים וח"י שולחנות, סעודת אחש"פ אכל אאמו"ר [הרש"ב] ביחד עם  התלמידים, וציווה לתת לכל תלמיד ד' כוסות, ואמר אז: זוהי סעודת משיח.
]]></d>
</p>
</chap>
<chap n="ליום כ'ג ">
<p n="">
<d><![CDATA[קיים הענין שאחש"פ הוא גילוי מהמשיח, ששייך לכל ישראל. פסח ענינו 'מדלג' ו'ליל שימורים', ובכלל בולטת החירות, ואחר מכן נקלעים לעניני העולם - ולכך הוא הגילוי מהמשיח, התוקף הניתן כדי לאפשר ההליכה בעולם.
]]></d>
</p>
</chap>
<chap n="ליום כ'ד ">
<p n="">
<d><![CDATA[נוהגים שאין מברכים שהחיינו בימי ספירת העומר.
ה'לא טוב' נמצא בכולנו. שעיר לעזאזל הוא מעבודות בית המקדש. מפני שישנו בנברא 'לא טוב' - יש לשלחו לארץ גזרה.
]]></d>
</p>
</chap>
<chap n="ליום כ'ה ">
<p n="">
<d><![CDATA[העבודה היא בכל אדם לפי מהותו ומעלתו. מי שיש בידו לנקוב [=לדלות ממעמקי הים] מרגליות או ללטוש אבנים טובות ועוסק בעבודת מלאכת אפיית לחם - ומובן דוגמת כל זה  בעבודה [בקדושה] - הגם שהיא עבודה ומלאכה הנצרכת במאוד, בכל זה לחטא יחשב לאיש ההוא.
]]></d>
</p>
</chap>
<chap n="ליום כ'ו ">
<p n="">
<d><![CDATA[מברכים ר"ח אייר. אמירת כל התהלים בהשכמה. יום התוועדות.
משיחת אאמו"ר [הרש"ב]: חסידות תובעת "ורחץ את בשרו במים ולבשם". כלומר: השכלת החסידות בהכרח שתרחוץ הבשר, ותשטוף את ה"את בשרו" - את הטפל לבשרו, כל ההרגלים שהבשר מרגיל - ואז אפשר ללבוש בגדי קודש. מחשבת ודבור חסידות והנהגתם של חסידים בהתבוננות קודם התפלה - "בגדי קודש הם": אלו בגדים שניתנו מן  הקודש, אך את ה"ורחץ במים את בשרו" - יש לעשות באופן עצמאי. לבושי הנפש ניתנים  מלמעלה, אך רחיצת הטפל שנוצר מהבשריות, ולהפוך את הבשר לבשר קודש - זהו רק בכח עצמו, וזאת תובעת החסידות, ועל-כך מסר רבנו הגדול [אדמוה"ז] את נפשו: הוא פתח את  צנור מסירות הנפש על עבודת ה' בתפילה, להיות קשורים לעצמות אין סוף, חסידות מציבה  חסיד פנים אל פנים עם עצמות אין סוף.
]]></d>
</p>
</chap>
<chap n="ליום כ'ז ">
<p n="">
<d><![CDATA[דברים המותרים אם עושה אותם להנאתו הם רע גמור כמ"ש רבינו נ"ע (תניא פ"ז) לפי ש"קדש עצמך במותר לך". צריך להכניס קדושה בדברים המותרים שיהיה בהם תכלית של  תורה ומצוות יראת שמים ומדות טובות.
]]></d>
</p>
</chap>
<chap n="ליום כ'ח ">
<p n="">
<d><![CDATA[החסידים שאלו את אדמו"ר הזקן: איזה עבודה נעלית יותר, אהבת ה' או אהבת ישראל ?  ויען: אהבת ה' ואהבת ישראל שתיהן כאחת חקוקות בנשמתו רוחו ונפשו של כל אחד  מישראל, ומקרא מלא דיבר הכתוב " אהבתי אתכם אמר ה'", הרי דגדולה אהבת ישראל,  דאוהב מה שהאהוב אוהב.
]]></d>
</p>
</chap>
<chap n="ליום כ'ט ">
<p n="">
<d><![CDATA[הקדמת ה"לקוטי תורה על ג' פרשיות, [ספר דא"ח על ג' פרשיות ראשונות שבתורה] "להבין ענין נפש האלוקית, הנה כתיב לא תאכלו" הוא מאמר שאמרו רבנו הזקן לפני ה"צמח  צדק", וחזרו הצ"צ לפניו, ויאמר רבינו הזקן: נו, הטעמה ? ויכתוב הצ"צ הנחה עם הגהות  במוקף. רבינו הגיה ההנחה, ויצוו להכניס ההגהות בפנים המאמר. על-פי הצעת אאמו"ר [הרש"ב] בחרו במאמר זה בתור הקדמה לה"לקוטי- תורה".
]]></d>
</p>
</chap>
<chap n="ליום ל' ">
<p n="">
<d><![CDATA[ההתוועדות דסעודה שלישית, שבת מברכים, ויומי דפגרא - בראשי חדשים ומועדי אנ"ש - צריכים להתקיים בביהכנ"ס: ההתוועדות דמלוה מלכה - אצל אנ"ש שי' בבתיהם הפרטיים.
]]></d>
</p>
</chap>
</book>

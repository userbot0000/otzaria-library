<?xml version="1.0" ?>
<book n="הלכות חזקת מטלטלין">
<chap n="סימן קלג ">
<p n="הק'">
<d><![CDATA[מי שמוחזק במטלטלין הידועים לאחר. ובו ז סעיפים 
]]></d>
</p>
<p n="א ">
<d><![CDATA[כל דבר המטלטל א) שהוא ביד האדם בחזקת שהוא שלו, אפילו אם יביא המערער עדים שהוא שלו ואומר למוחזק הפקדתיו לך או השאלתיו לך, נאמן המוחזק לומר אתה מכרתו לי או נתתו לי במתנה וישבע היסת, ואם טען שלך הוא אבל משכון הוא בידי, יכול לטעון עד כדי דמיו ונשבע בנקיטת חפץ ונוטל, ואם טוען נתחייבת לי עד כדי דמיו מעסק משא ומתן שבינינו (טור ס״ג בשם הרא״ש) , נכון הדבר שיבורר ממה נתחייב לו שמא הוא סבור שנתחייב לו וכשיברר דבריו שמא אינו חייב לו.
]]></d>
</p>
<p n="ב ">
<d><![CDATA[אפילו אם מסר המערער החפץ למחזיק בעדים אם אין עדים שהוא עתה בידו נאמן בשבועה היסת לומר החזרתיו לך, וכן נאמן לומר לקוח הוא (בידי) במיגו דהחזרתיו לך, ואם אמר ליה ב) אל תחזיר אלא בעדים והוא אומר החזרתיו לך נאמן במיגו דנאנסו וישבע שבועה דאורייתא, ואם טוען החזרתיו לך בפני פלוני ופלוני ומתו או הלכו להם למדינת הים, נשבע היסת ונפטר, ואם לא מסרו לו בעדים אפילו אם ראו אותו עתה בידו נאמן לומר לקוח הוא בידי, אבל אם מסרו לו בעדים וגם ראוהו עתה בידו אינו נאמן, ודוקא שהעדים מעידים שנתנו לו בתורת פקדון אבל אם מעידים שנתנו לו סתם, יכול לומר בתורת מכר או מתנה נתנו לי.
]]></d>
</p>
<p n="ג ">
<d><![CDATA[אם ראו עדים החפץ ביד המחזיק קודם שתבעו המערער לדין אפילו אם אמר בפניהם קודם שהראהו דעו כי הוא ממושכן לי בכדי דמיו, ג) קרינן ביה שפיר עדים ד) וראה, ה) ויתרה בו בפני אותם עדיםשלא יחזירהו לו אלא בפני פלוני ופלוני כדי שלא יוכל לטעון החזרתיו לך. (וע׳ לעיל סי׳ עב סעיף יח) .
]]></d>
</p>
<p n="ד ">
<d><![CDATA[אמר המערער להמחזיק מה טיבו אצלך ואמר לו אתה מכרתו לי או נתתו לי במתנה וטען המערער לפלוני הפקדתיו ו) ואמרתי לו אל תחזירהו לי אלא בעדים ולא החזירו לי ונתנו לך שלא במצותי, ישבע המחזיק שהמערער מכרו או נתנו לו ויפטר.
]]></d>
</p>
<p n="ה ">
<d><![CDATA[במה דברים אמורים שהמחזיק נאמן בדברים שאינם עשוים להשאיל ולהשכיר, אבל בדברים העשויים להשאיל ולהשכיר ויש למערער עדים שהיו שלו וראו אותו עתה ביד המחזיק וזה אומר שהשאילו או שהשכירו, אע״פ שאין לו עדים היאך בא לידו אינו נאמן לומר לקוח הוא בידי ולא ממושכן הוא בידי, וצריך להחזירו אפילו אם היה ג׳ שנים ביד המחזיק, ואפילו מת המחזיק מוציאין אותו מיד היורש בלא שבועה. ויש אומרים דצריך (המערער) לישבע וליטול (רמב״ם פ״ח מהל׳ טוען כ״כ בשם הגאונים והראב״ד וכנ״ל עיקר) , ואם טען היורש טענת ודאי ואמר בפני נתנו למורישי או מכרו לו, הרי המערער נשבע היסת.
]]></d>
</p>
<p n="ו ">
<d><![CDATA[במה דברים אמורים שבדברים העשויים להשאיל ולהשכיר נאמן המערער, כשטוען השאלתים או השכרתים לך, אבל אם טען גנובים הם ממני, אינו נאמן אלא אם כן יצא לו שם גניבה בעיר כמו שיתבאר בסימן שנז ושסד. (ונתבאר לעיל סי׳ צ) .
]]></d>
</p>
<p n="ז ">
<d><![CDATA[מי שהיה בידו דברים העשוים להשאיל ולהשכיר אע״פ שהודה ואמר לו יודע אני שהיה שלך אבל פלוני מכרם לי או נתנם לי מתנה כיצד ז) והלה טוען שנגנבו ממנו, אין מוציאין אותה מידו אפילו הביא זה עדים (שהיו) [שהרי] ידועים לו שאדם עשוי למכור כליו, ויש חולקים וסבירא להו דלא עדיף (המחזיק) מאותו פלוני בעצמו וכיון שאותו פלוני אינו נאמן גם הוא אינו נאמן (ראב״ד וטור ותשובת מיימוני דמשפטים סי׳ נב) וכנ״ל עיקר, ואם טען זה עליו ואמר אני השכרתים לך או השאלתים לך מוציאין אותם מידו, ואם היו מדברים שאינם עשוים להשאיל ולהשכיר הרי זה נשבע היסת שלא השאיל לו ולא השכיר לו אלא מפלוני לקח, ויעמיד כליו בידו.
]]></d>
</p>
</chap>
<chap n="סימן קלד ">
<p n="הק'">
<d><![CDATA[אומן שטוען בדבר שהוא אומן שקנאו מבעליו. ובו ו סעיפים 
]]></d>
</p>
<p n="א ">
<d><![CDATA[האומן בדבר שהוא אומן אין לו חזקה בכלים שתחת ידו אחד כלים העשוים להשאיל ולהשכיר ואחד שאר כלים, כיצד ראה כליו ביד האומן והביא עדים שהם יודעים שהכלים שלו הוא טוען ואומר לתקן נתתיו לך והאומן אומר לא בא לידי אלא במכירה או מתנה או שטען אתה נתתו לי אתה מכרתו לי אחר שבא לידי לתקנו, אע״פ שמסרו לו שלא בפני עדים ואפילו אם שהה ביד האומן כמה שנים, בעל הכלי נאמן ומוציאין אותו מיד האומן וישבע בעל הכלי היסת על טענתו, ואם א) לא ראה הכלי ביד האומן אלא טען כלי פלוני נתתי לו לתקן והאומן אומר החזרתיו ומכרתו או נתתו לי במתנה או לקוח הוא בידי (טור ס״ב) , האומן נשבע היסת ונפטר, מתוך שיכול לומר לא היו דברים מעולם.
]]></d>
</p>
<p n="ב ">
<d><![CDATA[ואפילו מסרו לתקן בעדים האומן נאמן מתוך שיכול לומר החזרתיו, לפיכך נשבע האומן היסת ונפטר ואין מחייבין אותו להוציא הכלי, ואם הוציאו הואיל ונראה הרי בעל הבית מביא עדים שהוא שלו ונוטלו אף על פי שמסרו לו שלא בעדים.
]]></d>
</p>
<p n="ג ">
<d><![CDATA[אע״פ שמסרו בעדים אם העדים שראו החפץ בידו אין מכירים בודאי שזהו של המערער אלא שנדמה להם בסימנים כמו שלו, אם טוען לא נתתו לי מעולם, נאמן, אבל אם טוען נתתו לי לתקן ושוב לקחתיו ממך אינו נאמן.
הגה:דאין כאן מיגו טוב שירא לומר לא היו דברים מעולם כיון שהעדים ראו כיוצא בזה בידו (טור ס״ב) .
]]></d>
</p>
<p n="ד ">
<d><![CDATA[אם הטלית יוצא מתחת ידי אחר ואומר בפני אמרת לאומן למוכרו לי ולקחתיו ממנו, נאמן במיגו שהיה אומר ב) אתה מכרתו לי, אבל כשטוען שהאומן מכרו לו שאמר אתה מכרתו לו, אינו נאמן.
]]></d>
</p>
<p n="ה ">
<d><![CDATA[ירד האומן מאומנותו הרי הוא כשאר כל אדם ונאמן אפילו בכלי שבא לידו בעודו אומן, ויש אומרים דדוקא שנשתהא בידו אחר שירד מאומנותו זמן שאין דרך להניח כל כך זמן כלים בבית האומן אחר שנודע שירד מאומנותו.
]]></d>
</p>
<p n="ו ">
<d><![CDATA[בן האומן שאינו אומן אם בא בטענת עצמו שאומר שקנאו מבעליו הרי הוא כשאר כל אדם, ואם אומר שירשו מאביו הרי הוא כאביו, ואם אמר בפני הודה לו יש לו חזקה, ויש אומרים דהיינו דוקא כששהה אחר מות אביו זמן שאין דרך להניח כל כך זמן כלים בבית האומן אחר שמת אביו.
הגה:ונראה לי דוקא לאחר מות אביו, דיש לומר דירשו מאביו ולכן אינו נאמן עליו אפילו אמר לקוחה בידי אם לא שנשתהא בידו הזמן הנזכר דאז הוי כאומן שירד מאומנותו, אבל בחיי האומן אם הבן טען שלקחו נאמן בכל ענין דהוי כאיש אחר לגמרי אם אינו סומך על שלחן אביו, וכמו שיתבאר לקמן סימן קמט.
]]></d>
</p>
</chap>
<chap n="סימן קלה ">
<p n="הק'">
<d><![CDATA[דין המחזיק בבעלי חיים כגון בהמה ועבד. ובו ב סעיפים 
]]></d>
</p>
<p n="א ">
<d><![CDATA[אע״פ שהמחזיק בדבר המיטלטל נאמן לומר שהוא שלו, על בהמה וחיה אינו נאמן דכיון שהיא מהלכת יש לחוש שמא מעצמה נכנסה לרשותו (ע״ל סי׳ עב ס״ס כא) או שמא לקחה בדרך והחזיק בה, לפיכך אם יש למערער עדים שהיא שלו, נשבע היסת ונוטל, ואם אין לו עדים נשבע המחזיק היסת ועומד בשלו, ובמקום שדרך למסור בהמה לרועה שחרית ולוקחה מידו ערבית בענין שאינה הולכת לבדה כלל, דינה כשאר מטלטלין ונאמן המחזיק בשבועה היסת לומר שקנויה לו, א) ואם טען שהזיקה לו כדי דמיה או שהוא חייב לו כך וכך, ישבע בנקיטת חפץ.
הגה:וי״א דאם החזיק בהם ג׳ שנים בכל ענין הוי חזקה (טור והמגיד פ״י מטוען בשם רשב״ם וכ״כ התוס׳ בפ״ג דגיטין) .
]]></d>
</p>
<p n="ב ">
<d><![CDATA[עבד כנעני גדול דינו כבהמה ואין לו חזקה עד אחר שלשה שנים מאחר שהוא מהלך, וצריך המחזיק להביא ראיה ששמש לו כל ג׳ שנים אלה כדרך עבד לרבו (רמב״ם פ״י מטוען) , ב) ואם הוא קטן שאינו מהלך על רגליו דינו כשאר מטלטלין ויש לו חזקה מיד אפילו אם יש לו אם שרגילה לצאת ולבא בבית המחזיק.
]]></d>
</p>
</chap>
<chap n="סימן קלו ">
<p n="הק'">
<d><![CDATA[מי שנתחלפו כליו בבית האבל והמשתה. ובו ב סעיפים 
]]></d>
</p>
<p n="א ">
<d><![CDATA[מי שנתחלפו לו כליו בבית האומן הרי זה ישתמש בהן עד שיבא בעל הכלי ויטול שלו, ודוקא שנתן לו האומן עצמו אבל אם לא נתנם לו אלא אשתו ובניו, לא, ואפילו אומן עצמו דוקא שאמר לו סתם הילך טלית, אבל אם אמר לו הילך טליתך, לא.
]]></d>
</p>
<p n="ב ">
<d><![CDATA[נתחלפו לו כליו בבית האבל או בבית המשתה, לא ישתמש בהם.
הגה:וכשיבא בעל החפץ צריך ליתן החפץ לבעליו אע״פ ששלו נאבד, א) וכן כובסת עכו״ם המכבסת לרבים ב) והביאה לאחד שאינו שלו (תרומת הדשן ז סימן שיט) .
]]></d>
</p>
</chap>
<chap n="סימן קלז ">
<p n="הק'">
<d><![CDATA[מי שלקט פירותיו של חבירו. ובו ג סעיפים 
]]></d>
</p>
<p n="א ">
<d><![CDATA[היורד לתוך שדה חבירו ולקט פירותיו, בעל השדה טוען שבגזל לקחם, וזה אומר שמכרם לו, נאמן בשבועת היסת אפילו אם יש עדים שליקטן.
]]></d>
</p>
<p n="ב ">
<d><![CDATA[אם אין בעל השדה והאילן כאן ואמר אחד א) אלך ואלקוט פירות האילן והשדה של פלוני שמכרם לי, אין בית דין צריכין למנעו, ואם באו הבעלים קודם שליקטם מעכבים על ידו, ואפילו אם ליקטם כבר אם טוען שמכר לו גוף השדה אינו נאמן אף על הפירות שאכל כיון שאין לו שטר ולא חזקת ג׳ שנים.
]]></d>
</p>
<p n="ג ">
<d><![CDATA[האומר אלך ואכרות אילנות של פלוני, בית דין מוחין בידו.
]]></d>
</p>
</chap>
<chap n="סימן קלח ">
<p n="הק'">
<d><![CDATA[דין שנים האוחזין בטלית וחלוקים עליו. ובו ח סעיפים 
]]></d>
</p>
<p n="א ">
<d><![CDATA[שנים שהיו אוחזים בכלי אחד או שהיו רוכבים על גבי בהמה אחת, ועי׳ לקמן סי׳ רעא איזה רוכב אינו קונה (ע״ל סי׳ קנה ס״ה) , או שהיה אחד רוכב ואחד מנהיג או יושבים בצד ערימה של חיטים המונחים בסימטא או בחצר של שניהם מיהו אם הבית של אחד ולקח את חבירו אצלו וחלוקים על הנכסים שבבית, הרי הם בחזקת המוחזק בבית (ריב״ש סי׳ רסד) זה אומר הכל שלי וזה אומר הכל שלי, כל אחד מהם נשבע (בנקיטת חפץ) שיש לו בזה הדבר א) ושאין לו בה פחות מחציו ויחלוקו, ואם אמר אחד לחבירו השבע וטול כולו שומעין לו, ואם גם השני אינו רוצה לישבע חולקין בלא שבועה.
הגה:שנים שהיו חלוקין על גג שעל ביתם וכל אחד אומר כולה שלי הרי הוא כאילו שניהם תופסים (?) בו וחולקים (ריב״ש סי׳ תלד) .
]]></d>
</p>
<p n="ב ">
<d><![CDATA[ואם זה אומר כולה שלי וזה אומר חציה שלי, האומר כולה שלי ישבע שיש לו בה ושאין לו בה פחות משלשה חלקים והאומר חציה שלי ישבע שיש לו בה ושאין לו בה פחות מרביע, זה נוטל שלשה חלקים וזה נוטל רביע.
הגה:ואם הוא דבר הראוי לחלוק יוכל ליטול החצי שמודה לו בלא שבועה ונשבע כל אחד אח״כ שאין לו בנשאר פחות מחציו (המ״מ בפרק ט מטוען בשם הרשב״א) .
]]></d>
</p>
<p n="ג ">
<d><![CDATA[במה דברים אמורים כשאוחזין בשפת הטלית שאין ביד שום אחד ממנה שלש [אצבעות] על שלש, אז חולקין אותה אפילו שהטלית מוזהבת והזהב לצד אחד מהם, ואינו יכול לומר חלוק אותה לרחבה שיבא הזהב לחלקי אלא חולקים אותה לארכה כדי שיבא לשניהם בשוה, אבל אם כל אחד קצתה בידו וזה אומר כולה שלי וזה אומר כולה שלי, זה נוטל עד מקום שידו מגעת וזה נוטל עד מקום שידו מגעת והשאר חולקים בשוה ונשבעים על הדרך שנתבאר, ויש לכל אחד לגלגל על חבירו שכל מה שנטל כדין נטל.
]]></d>
</p>
<p n="ד ">
<d><![CDATA[כל חלוקה האמורה כאן אם הוא דבר שיפסד אם יחלק ממש, חולקים אותו בדמים.
]]></d>
</p>
<p n="ה ">
<d><![CDATA[היה אוחז את כולה וזה מתאבק עמו ונתלה בה, הרי זה בחזקת האוחז את כולה.
]]></d>
</p>
<p n="ו ">
<d><![CDATA[ב) באו שניהם אדוקים ושמטה האחד מיד חבירו בפנינו ושתק השני, אע״פ שחזר וצוח אין מוציאין אותה מידו שכיון ששתק בתחילה הרי זה כמודה לו.
הגה:ויש אומרים דאפילו ג) מביא עדים אח״כ שהיא שלו לא מהני ליה, דהודאת בעל דין כמאה עדים דמי (טור בשם הרא״ש) .
]]></d>
</p>
<p n="ז ">
<d><![CDATA[חזר האחד ותקפה מיד זה התוקף אע״פ שצוח מתחילה ועד סוף, ג) יחלוקו כבתחילה.
הגה:ויש אומרים דכיון שזכה הראשון משום הודאתו של זה אין האחר יכול לתקוף ממנו בלא ראיה (ראב״ד וטור ומרדכי פ״ק דמציעא) .
]]></d>
</p>
<p n="ח ">
<d><![CDATA[באו שניהם אדוקים בטלית ואמרו להם צאו וחלקו את דמיה יצאו וחזרו והרי הוא תחת יד אחד מהם, זה טוען [שכנגדו] הודה לו ונסתלק ממנה וזה טוען שכרתיה לו או נתגבר עלי וחטפה, המוציא מחבירו עליו הראיה, ואם לא הביא ראיה ד) ישבע זה שהוא שלו ויפטר.
הגה:ויש אומרים דאם אמר שחטפה ממנו נאמן, ויחלוקו (טור בשם הרא״ש) , ולכן אם אמר ה) שכרתיה לו בפני פלוני ופלוני והלכו להם למדינת הים, נאמן במיגו שהיה אומר חטפה ממני (המגיד פ״ט מטוען בשם הרמב״ן והרשב״א) וכן נראה לי עיקר.
]]></d>
</p>
</chap>
<chap n="סימן קלט ">
<p n="הק'">
<d><![CDATA[דין שנים חלוקים בדבר ואם בא שלישי וחטפה. ובו ד סעיפים 
]]></d>
</p>
<p n="א ">
<d><![CDATA[שנים שחלוקים בדבר ואין שום אחד מהם מוחזק בו כההיא ארבא דהוו מינצו עליה בי תרי וכל חד אמר דידי הוא, כל דאלים גבר ואותו שתגבר ידו תחילה הוא שלו עד שיביא האחר ראיה, ומיהו שכנגדו יכול להשביעו, וצריך לישבע שהוא שלו, וכל זמן שלא יביא האחר ראיה אף אם תגבר ידו אין מניחין ליקח מזה שגברה ידו תחילה.
]]></d>
</p>
<p n="ב ">
<d><![CDATA[בא שלישי וחטפה בטענה שאומר שהוא שלו, אין לשנים האחרים בו כלום, כיון שזה שהוא מוחזק בו טוען שהוא שלו, אבל אם חטפה בלא טענה מוציאין אותו מידו ואין לו תקנה א) עד שישיב לכל אחד ואחד (טור סעיף ג בשם רשב״ם והרא״ש) שהרי אינו יודע למי ישיב, ואם הוא קרקע והחזיק בו ואכל פירותיו, גוף הקרקע אינה נגזלת אבל הפירות צריך לשלם לכל אחד ואחד.
]]></d>
</p>
<p n="ג ">
<d><![CDATA[אם אחד מהשנים החלוקים על דבר זה בא לבית דין ואמר תפסוהו עד שאביא ראיה, אין שומעין לו ואם תפסוהו בית דין מדעת שניהם, או שעברו ותפסוהו, אין מוציאין אותו עד שיתברר של מי הוא.
]]></d>
</p>
<p n="ד ">
<d><![CDATA[אם בה, הם חלוקים על שדה ואין אחד מהם מוחזק, כגון שמת בעל השדה ושניהם באים ליורשו וכל אחד אומר אני קרוב וראוי ליורשו ואין לשום אחד עדים, כל דאלים גבר (ועיין לעיל ר״ס קלח אם היו שניהם מוחזקים מאי דינם) ואם גבר האחד ואכל פירותיו ואחר כך הביא השני עדים שהוא קרוב ואין העדים יודעים אם זה שגבר הוא קרוב או לא, מוציאין מזה שגבר שהוא ספק קרוב והאחר קרוב ודאי, והוא הדין אם השני הביא עדים שהוא קרוב יותר מהאחר מוציאים מזה שגבר ונותנים לזה שקרוב יותר וצריך להחזיר כל פירות שאכל אפילו אין ידוע שאכלם אלא על פיו שהודה בהם.
הגה:דבר שהפוסקים חולקים בו ולא תפס חד מינייהו, אם הוא דבר דשייך בו חלוקה, חולקין, ואם לא שייך ביה חלוקה, כל דאלים גבר (ת״ה סי׳ שנ״ב ל) .
]]></d>
</p>
</chap>
</book>

<?xml version="1.0" ?>
<book n="הלכות שלוחין">
<chap n="הלכות שלוחין">
<p n="א">
<d>קטן וקטנה אינם נעשים שלוחים, וגם אינם יכולים לעשות שליח. <small><small>[ילקו"י דיני חינוך קטן עמוד שנט]</small></small>.

</d>
</p>
<p n="ב">
<d>השולח את בנו הקטן אצל החנוני, ונתן בידו סך מסויים, והחנוני מדד לו שמן באותו סך שנתן לו, והקטן נתן לו את הכסף, והשמן והכסף נאבדו, החנוני חייב לשלם לו, שלא שלחו אלא להודיעו, ולא היה לו לשלוח אלא עם בן דעת. ואם פירש ואמר לו שלח לי עם הקטן, הרי זה פטור. ובזמן הזה השולח את בנו הקטן שיקנה מהחנות ביצים, ואין דרך בעל החנות לשלוח הביצים עם השליח, והקטן שבר את הביצים בדרך לביתו, בעל החנות פטור. <small><small>[ילקו"י דיני חינוך קטן עמוד שס]</small></small>

</d>
</p>
<p n="ג">
<d>קטן שעשה שליח, וטרם שעשה השליח את שליחותו הגדיל <small><small>[המשלח]</small></small>, נראה שאין השליח יכול לעשות שליחותו, שהרי בשעת מינוי השליחות היה קטן.<small><small>[ילקו"י דיני חינוך עמו' שס]</small></small>

</d>
</p>
<p n="ד">
<d>האומר לחבירו מנה שיש לי בידך, בין מלוה בין פקדון, שלחהו ביד פלוני, ואפילו אותו פלוני הוא קטן, אם רצה לשולחו בידו נפטר ואינו חייב באחריותו. <small><small>[ילקו"י דיני חינוך עמוד שסג]</small></small>

</d>
</p>
<p n="ה">
<d>יש אומרים שקטן שהוא י"ב שנה ומעלה, יכול להיות שליח בזמן הזה לתרום תרומות ומעשרות. <small><small>[ילקו"י דיני חינוך קטן עמוד שסד]</small></small>

</d>
</p>
<p n="ו">
<d>יש אומרים שהשולח קטן לעשות דבר עבירה, פטור. ויש אומרים שחייב. <small><small>[ילקו"י שם עמ' שסד]</small></small>.

</d>
</p>
</chap>
</book>
